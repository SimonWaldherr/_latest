--- 
extends: _layouts.post 
section: content 
image: https://cdn.gelestatic.it/businessinsider/it/2020/10/anteprima-bergamo-1024x723.jpg 
title: > 
  L'impatto del covid19 su 93 città italiane 
description: > 
  L’impatto del Covid-19 sull’economia nazionale è stato disastroso: tra aziende chiuse e perdite di posti di lavoro il coronavirus ha indebolito il tessuto produttivo delle città.Nel biennio 2020-2021, 93 centri urbani potrebbero perdere nel complesso tra 262 e 344 miliardi di euro di fatturato.Diversamente, Potenza, Chieti e Campobasso sono le città medie che potrebbero soffrire di più la crisi dopo il brutto colpo inferto all’automotive.Il focus è sulle città medie italiane, che per via di distretti industriali e poli manifatturieri rappresenta una fetta importante del pil nazionale.iStockSe invece analizziamo la situazione a livello locale, vediamo che le città affrontano la prova della crisi innescata dal Covid con risultati molto diversi. 
keywords: > 
  più, è, del, di, la, italiane, città, il, sono, covid19, che, 93, le, limpatto, su 
date: 1603226185.3040726 
--- 
<div><p>L&#8217;impatto del <strong>Covid-19</strong> sull&#8217;economia nazionale &#232; stato disastroso: tra aziende chiuse e perdite di posti di lavoro il <strong>coronavirus</strong> ha indebolito il tessuto produttivo delle citt&#224;. Nel biennio 2020-2021, 93 centri urbani potrebbero perdere nel complesso tra 262 e 344 miliardi di euro di fatturato. A rivelarlo &#232; uno studio del <strong>Cerved</strong> realizzato per<strong> Anci</strong>, che analizza i settori pi&#249; colpiti dalla pandemia, tracciando anche delle differenze sostanziali tra i vari comuni, visto che non sono stati condizionati dalla pandemia allo stesso modo.</p><p id="adv-Middle1-dev"></p>
<p>Ci sono alcuni centri che hanno retto meglio l&#8217;urto, potendo contare su comparti economici anticiclici meno penalizzati dalla congiuntura: &#232; il caso di <strong>Latina, Imperia e Parma</strong>, dove il <strong>farmaceutico</strong> e l&#8217;<strong>agroalimentare</strong> hanno resistito meglio agli effetti delle chiusure e restrizioni imposte per esigenze sanitarie e di sicurezza. Diversamente, <strong>Potenza, Chieti e Campobasso</strong> sono le citt&#224; medie che potrebbero soffrire di pi&#249; la crisi dopo il brutto colpo inferto all&#8217;<strong><a href="https://it.businessinsider.com/crisi-industria-auto-aerospaziale-farmaceutico-chimico-reshoring-covid19/">automotive</a></strong>.</p><p id="adv-Bottom"></p>
 <img src="data:image/gif;base64,R0lGODlhAQABAIAAAAAAAAAAACH5BAEAAAAALAAAAAABAAEAAAICRAEAOw=="><img src="https://cdn.gelestatic.it/businessinsider/it/2020/10/GettyImages-1203910856-1024x688.jpg"><dl><dt></dt><dd>Getty Images</dd> <dt id="image-source"></dt> 	</dl><p>&#160;</p><p>Lo studio, che monitora l&#8217;andamento di oltre 1.600 settori produttivi e circa 730.000 imprese, d&#224; una misura delle conseguenze economiche della pandemia sulla base di due diversi scenari: uno soft, di ripresa a partire dal secondo semestre del 2020, e uno hard, di persistenza dell&#8217;emergenza. Il focus &#232; sulle citt&#224; medie italiane, che per via di distretti industriali e poli manifatturieri rappresenta una fetta importante del pil nazionale. Il report quantifica il danno subito sia in termini di fatturato andato in fumo ma anche di posti di lavoro persi.</p><p id="advHook-x21"></p>
<p>Infatti, anche se gli effetti produttivi negativi della pandemia saranno significativi un po&#8217; ovunque, in alcune zone del paese saranno ancora pi&#249; pesanti, sulla base della specializzazione dell&#8217;economia locale. In generale, i ricercatori calcolano una perdita totale compresa tra i 262 e i 344 miliardi di euro, che corrispondono alla met&#224; del totale nazionale: &#8220;Quest&#8217;anno la contrazione sarebbe dell&#8217;11,9% nello scenario soft, con un rimbalzo nel 2021 del 10,5% che non riporterebbe per&#242; al livello del 2019 (-2,7%); in quello hard, la caduta dei ricavi sarebbe maggiore (-16,9%)e con un gap pi&#249; ampio rispetto al 2019 (-3,9%)&#8221;, si legge nello studio.</p>
 <img src="data:image/gif;base64,R0lGODlhAQABAIAAAAAAAAAAACH5BAEAAAAALAAAAAABAAEAAAICRAEAOw=="><img src="https://cdn.gelestatic.it/businessinsider/it/2020/08/GettyImages-1139642499-1024x683.jpg"><dl><dt></dt><dd>iStock</dd> <dt id="image-source"></dt> 	</dl><p>Se invece analizziamo la situazione a livello locale, vediamo che le citt&#224; affrontano la prova della crisi innescata dal Covid con risultati molto diversi. Ci sono quelle aree caratterizzate dalla forte presenza di aziende il cui business &#232; stato pi&#249; penalizzato dall&#8217;emergenza sanitaria, come l&#8217;industria dell&#8217;auto. E altre invece pi&#249; fortunate, perch&#233; la loro economia si regge su settori meno condizionati dall&#8217;onda d&#8217;urto del coronavirus. &#8220;Le citt&#224; medie con maggiore presenza di imprese fortemente colpite dalla pandemia sono Potenza (56,5% del fatturato), Chieti (56%) e Campobasso (54,7%), dove pesa l&#8217;automotive, ma anche Biella (55,7%), Prato (53%), Massa Carrara (52,9%), Frosinone (48,5%), Brescia (48%), Modena (47,4%) e Terni (46,3%). Sul versante opposto, tra le citt&#224; che evidenziano le quote pi&#249; alte nei settori anticiclici troviamo Latina (37,8%), grazie al farmaceutico e all&#8217;agroalimentare, Imperia (30,3%), forte dell&#8217;industria olearia e della distribuzione alimentare moderna, Enna (26,8%), Nuoro (26,1%), Parma (23,5%), Benevento (22,9%), Brindisi (22,8%), Matera (21,3%), Perugia (21%) e Trapani (20.9%)&#8221;, spiegano gli autori dello studio.</p>
 <img src="data:image/gif;base64,R0lGODlhAQABAIAAAAAAAAAAACH5BAEAAAAALAAAAAABAAEAAAICRAEAOw=="><img src="https://cdn.gelestatic.it/businessinsider/it/2020/10/Tabella-1-1024x420.png"><dl><dt></dt><dd>Cerved</dd> <dt id="image-source"></dt> 	</dl><p>In termini percentuali, i centri che subiranno le maggiori perdite di fatturato sono Chieti (-16,1%), Potenza (-15,9%), Campobasso (-15,8%), Pesaro Urbino (-15%), Aosta (-14,5%), Brescia e Arezzo (-14,3%), Livorno (-14,2%), Lecco (-14,1%) e Udine. Al contrario, quelle che sopporteranno una riduzione inferiore del giro d&#8217;affari saranno Latina (-5%), Oristano (-7,6%), Parma (-8,4%), Imperia (-8,5%), Ragusa (-8,7%), Enna (-8,8%), Barletta Andria (-8,9%), Nuoro (-9%), Ascoli Piceno (-9,1%) e Rieti (-9,3%).</p>
 <img src="data:image/gif;base64,R0lGODlhAQABAIAAAAAAAAAAACH5BAEAAAAALAAAAAABAAEAAAICRAEAOw=="><img src="https://cdn.gelestatic.it/businessinsider/it/2020/10/tabella-2.png"><dl><dt></dt><dd>Cerved</dd> <dt id="image-source"></dt> 	</dl><p>In valore assoluto, invece, le citt&#224; che saranno pi&#249; danneggiate dagli effetti del covid Brescia, Verona, Bergamo, Vicenza, Treviso, Modena, Padova, Monza e Brianza, Varese e Reggio Emilia.</p>
 <img src="data:image/gif;base64,R0lGODlhAQABAIAAAAAAAAAAACH5BAEAAAAALAAAAAABAAEAAAICRAEAOw=="><img src="https://cdn.gelestatic.it/businessinsider/it/2020/10/tabella-3.png"><dl><dt></dt><dd>Cerved</dd> <dt id="image-source"></dt> 	</dl><p>La perdita di fatturano va a braccetto con la <strong>diminuzione degli occupati</strong>, visto che sono oltre 2 milioni i lavoratori impiegati nei settori pi&#249; danneggiati dal Covid. Brescia, Bergamo e Vicenza sono infatti anche tra le citt&#224; medie in Italia che contano, in termini assoluti, il maggior numero di lavoratori a rischio, rispettivamente, 98 mila, 92 mila e 76.500. In valori percentuali, invece, il podio di questa triste classifica spetta a Brescia (43,1%), Modena (40,3%) e Reggio Emilia (40%)</p>
 <img src="data:image/gif;base64,R0lGODlhAQABAIAAAAAAAAAAACH5BAEAAAAALAAAAAABAAEAAAICRAEAOw=="><img src="https://cdn.gelestatic.it/businessinsider/it/2020/10/tabella-4.png"><dl><dt></dt><dd>Cerved</dd> <dt id="image-source"></dt> 	</dl><p>&#8220;Se poi si considerano le circa 110.000 imprese entrate in crisi di liquidit&#224; nel corso del 2020 (il 30% del totale) si vede che la regione percentualmente pi&#249; colpita dal fenomeno &#232; la Toscana: ben 5 citt&#224; toscane infatti hanno quote di imprese in sofferenza che vanno dal 35% di Prato al 32,7% di Grosseto, passando per Siena (34%), Pistoia (33%) e Livorno (32,8%). Le altre citt&#224; nella stessa situazione sono Rimini (34,6%), Gorizia (32,8%), Brindisi e Verona (32,7%), Pordenone (32,4%)&#8221;, concludono i ricercatori.</p>
</div>