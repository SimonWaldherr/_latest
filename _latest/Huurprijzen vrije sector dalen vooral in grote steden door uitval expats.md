--- 
extends: _layouts.post 
section: content 
image: https://cdn.businessinsider.nl/wp-content/uploads/2020/10/huren-huizen-scaled.jpg 
title: > 
  Huurprijzen vrije sector dalen vooral in grote steden door uitval expats 
description: > 
  Huurprijzen in de vrije sector zijn in het derde kwartaal van dit jaar voor het eerste sinds 2014 gedaald.De daling komt vooral op het conto van grotere steden, waar de vraag naar huurwoningen van expats is afgenomen door de coronacrisis.De gemiddelde landelijke huurprijs van huurwoningen in de vrije sector is voor het eerst in zes jaar tijd gedaald.Daling huurprijzen vooral in grote stedenDe dalingen zijn dan ook vooral in grote en middelgrote steden te zien en in en rondom de Randstad.Van de grote steden werd een huurwoning in de vrije sector alleen in Rotterdam duurder. 
date: 1602752947.3542955 
--- 
Huurprijzen in de vrije sector zijn in het derde kwartaal van dit jaar voor het eerste sinds 2014 gedaald. De daling komt vooral op het conto van grotere steden, waar de vraag naar huurwoningen van expats is afgenomen door de coronacrisis. Op de langere termijn blijft de vraag naar huurwoningen voor de middenklasse groot, vanwege de stijgende prijzen op de markt voor koopwoningen. Bekijk de homepagina van Business Insider voor meer artikelen

Waar prijzen van koopwoningen de afgelopen maanden onverminderd zijn blijven stijgen, staan huurprijzen in de vrije sector onder druk.

De gemiddelde landelijke huurprijs van huurwoningen in de vrije sector is voor het eerst in zes jaar tijd gedaald. Een nieuwe huurder betaalde in het derde kwartaal van dit jaar gemiddeld 16,56 euro per vierkante meter per maand. Dat is 0,4 procent minder dan een jaar geleden.

Dat blijkt uit cijfers van woningplatform Pararius.

Een prijsdaling in deze sector werd voor het laatst gemeten in het vierde kwartaal van 2014. Toen daalden de huurprijzen met 0,1 procent.

Lees ook op Business Insider Dit doet de huizenprijs bij jou in de buurt â€“ vooral buiten de Randstad stijgen prijzen bizar hard

Volgens het woningplatform lijkt de coronacrisis de druk op de woningmarkt enigszins te verlichten.

Expats zijn in mindere mate aanwezig op de Nederlandse woningmarkt of stellen het startmoment van een baan uit. Hierdoor kunnen vrijgekomen huurwoningen minder makkelijk opnieuw verhuurd worden. Daardoor stijgt het beschikbare huuraanbod in de vrije sector.

Daling huurprijzen vooral in grote steden

De dalingen zijn dan ook vooral in grote en middelgrote steden te zien en in en rondom de Randstad.

Eindhoven kende met een daling van 7,1 procent de grootste afname en ook in Amsterdam (min 5,9 procent), Utrecht (min 2,9 procent) en Den Haag (min 1,5 procent) daalden de prijzen.

Van de grote steden werd een huurwoning in de vrije sector alleen in Rotterdam duurder. Daar steeg de prijs met 0,6 procent.

Pararius verwacht dat de coronacrisis de komende jaren zijn uitwerking op de huurmarkt blijft houden. Een verwachte hogere werkloosheid zal de vraag naar koopwoningen doen dalen en daardoor worden te koop staande huizen minder snel verkocht. Dat kan betekenen dat huizen worden verhuurd in plaats van verkocht, waardoor de huurprijzen verder zullen dalen.

Tegelijkertijd is er nog een tekort aan woningen in Nederland, beseft directeur Jasper de Groot van Pararius, wat die trend zal dempen.