--- 
extends: _layouts.post 
section: content 
image: https://sm.mashable.com/t/mashable_nl/help/w/which-ipho/which-iphone-12-should-you-buy_xv2z.1200.png 
title: > 
  Welk iPhone 12-model past het beste bij jou? Verschillen en overeenkomsten 
description: > 
  iPhone 12 mini: lekker compactDe iPhone 12 mini is dit jaar de goedkoopste nieuwe iPhone, het model is te koop vanaf 809 euro.De iPhone 12 kost 101 euro méér dan de iPhone 12 mini, 909 euro in totaal dus.iPhone 12 Pro Max: FotografenDe allerduurste iPhone is ook dit jaar weer voor mensen die álles uit hun smartphone willen halen.De iPhone 12 Pro Max is eigenlijk gewoon een iPhone 12 Pro, maar dan met een scherm van 6,7-inch (wat het de grootste iPhone ooit maakt).Ook kan je met dit toestel tot wel 5x optisch inzoomen (zonder kwaliteitsverlies), met de Pro kan dat 4x en met de Mini- en 12 maar 2x. 
keywords: > 
  beste, met, overeenkomsten, en, je, welk, bij, een, 12, past, maar, voor, jou, pro, verschillen, iphone, het 
date: 1603239139.0296543 
--- 
<div><p> </p>

<p> </p>

<p>Normaal gesproken lanceerde Apple maar twee nieuwe iPhones per jaar, maar dat aantal is in de loop der jaren flink gestegen. In 2020 heeft het bedrijf namelijk wel <i>vier nieuwe iPhone-modellen</i> gelanceerd. Er is dus meer keuze, maar welke past nou precies bij jou?</p>

<p>Laten we in ieder geval de overeenkomsten tussen de vier iPhone 12-modellen opsommen. Ze hebben allemaal 5G-ondersteuning, zijn vrij snel en slim door Apple's nieuwe A14 bionic chip en de camera's bouwen op de goede technologie van de iPhone 11-serie. Maar wat zijn de verschillen, en waarom moet je het ene model juist w&#233;l (of niet) kopen?</p>

<h2>iPhone 12 mini: lekker compact</h2>
<p>De iPhone 12 mini is dit jaar de goedkoopste nieuwe iPhone, het model is te koop vanaf 809 euro. Het is een kleine telefoon als je het vergelijkt met andere iPhones die in de afgelopen paar jaar gelanceerd zijn, het scherm is namelijk maar 5,4-inch groot en past dus in iedereens zak en handen. Het OLED-scherm met HDR-ondersteuning is hetzelfde als op de iPhone 12, je hoeft dus niet bang te zijn voor kwaliteitsverlies.</p>

<p>De iPhone 12 mini is &#233;&#233;n van de enige nieuwe kleine en krachtige smartphones in 2020, voor mensen met kleine handen of nostalgie naar 2012 is dit dus het perfecte telefoontje. Door het kleine formaat is de batterij wel iets minder goed dan op de gewone iPhone 12, al gaat die nog steeds 15 uur mee.</p>

<p><strong><a href="/tech/2627/alles-wat-je-moet-weten-over-de-oled-schermen-van-de-iphone-12-serie">CHECK OOK: Alles wat je moet weten over de OLED-schermen van de iPhone 12-serie</a></strong></p>

<img alt="&#160;" class="image photo" src="https://sm.mashable.com/mashable_nl/photo/default/schermafbeelding-2020-10-13-om-194402_kv9q.png">

<h3>iPhone 12: de gulden middenweg</h3>
<p>Er is maar &#233;&#233;n verschil tussen de iPhone 12 mini en de gewone iPhone 12, en dat is de grootte (en de prijs natuurlijk). Het niet-minimodel heeft een 6.1-inch display (dat even groot is als de iPhone 12 Pro), wat een normale grootte in het huidige smartphone-landschap is en al je streaming-dromen prima uit laat komen.</p>

<p>Het toestel heeft (net zoals de iPhone 12 mini) 2 camera's, &#233;&#233;n ultrawide camera en &#233;&#233;n wide camera. Apple heeft met machine learning ook Night Mode verbeterd ten opzichte van de iPhone 11, zo kan je deze functie nu ook met de selfie-camera en de ultrawide camera gebruiken.</p>

<p>De iPhone 12 kost 101 euro m&#233;&#233;r dan de iPhone 12 mini, <i>909 euro</i> in totaal dus. Dit is gewoon de standaard iPhone-ervaring, met alle functies die de consument eigenlijk nodig heeft. Voor luxere (maar misschien ook overbodigere) functies kan je misschien naar de iPhone 12 Pro en Pro Max kijken...</p>

<h2>iPhone 12 Pro: voor de multitaskers</h2>
<p>Alle vier de nieuwe iPhone-modellen delen dit jaar dezelfde A14 Bionic chip, dus de prestaties zouden in de praktijk niet drastisch moeten verschillen van de ene iPhone tot de andere. Dat gezegd hebbende, de iPhone 12 Pro van <i>1159</i> <i>euro</i> heeft n&#233;t wat meer RAM-geheugen (6GB in plaats van 4GB) dan de goedkopere twee modellen, hierdoor is het toestel iets geschikter voor multitasken.</p>

<p>Andere extra's aan dit Pro-model zijn bijvoorbeeld dat het scherm wat feller kan, dat er <i>drie</i> <i>camera's</i> en <i>&#233;&#233;n sensor</i> (een Ultra Wide camera, Wide camera, Telefoto camera met 4x optische zoom en een LiDAR-scanner om AR, autofocus en portretmodus beter te maken) op zitten, dat het toestel video in Dolby Vision HDR kan opnemen en dat er een speciale Apple ProRAW-functie komt om foto's achteraf nog gedetailleerder in te stellen. Het zijn zeker geen functies die iedereen nodig heeft en extra geld voor wil betalen.</p>

<p><a href="/tech/2417/lidar-uitgelegd-wat-doet-deze-laser-tech-voor-de-nieuwe-iphone-12-pro"><strong>CHECK OOK: LiDAR uitgelegd: wat doet deze laser tech voor de nieuwe iPhone 12 Pro?</strong></a></p>

<img alt="&#160;" class="image photo" src="https://sm.mashable.com/mashable_nl/photo/default/ekoit9xwkaehmlv_13c4.jpg">

<h2>iPhone 12 Pro Max: Fotografen</h2>
<p>De allerduurste iPhone is ook dit jaar weer voor mensen die &#225;lles uit hun smartphone willen halen. De iPhone 12 Pro Max is eigenlijk gewoon een iPhone 12 Pro, maar dan met een scherm van 6,7-inch (wat het de grootste iPhone ooit maakt).</p>

<p>Er zijn twee verschillen met de iPhone 12 Pro. Door het grotere scherm zit er bijvoorbeeld een betere batterij in die zo'n 20 uur mee moet gaan, de iPhone 12 Pro gaat 17 uur mee en de iPhone 12 Mini gaat 15 uur mee. Ook kan je met dit toestel tot wel 5x optisch inzoomen (zonder kwaliteitsverlies), met de Pro kan dat 4x en met de Mini- en 12 maar 2x. Dit toestel is enorm groot en zal niet voor iedereen comfortabel zijn om vast te houden, maar als je vaak films en series kijkt zal het vast wel genieten zijn.</p>

<h5><i>Beeld: Apple</i></h5>
<p> </p>
  
  </div>