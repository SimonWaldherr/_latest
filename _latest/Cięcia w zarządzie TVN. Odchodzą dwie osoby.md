--- 
extends: _layouts.post 
section: content 
image: https://ocdn.eu/pulscms-transforms/1/F1Mk9kpTURBXy9iZjE0MzU0MWYyMjExZDlmOWQ0MGQ1NGU0YzNhOTNkNi5qcGeSlQM3AM0HKs0DwJMFzQNXzQHCgaExAQ 
title: > 
  Cięcia w zarządzie TVN. Odchodzą dwie osoby 
description: > 
  Z końcem października z zarządem TVN Grupa Discovery pożegnają się dwie osoby: Maciej Maciejowski, odpowiedzialny za obszar digital i Tomasz Marszałł, odpowiedzialny za marketing.- Lata pracy w TVN były dla mnie niezwykle inspirujące.dyrektorem kanałów TVN Warszawa i TVN Turbo, odpowiadał też za marketing kanałów TVN24 i TVN Style.Tomasz Marszałł rozpoczął pracę w 2015 roku, przechodząc do TVN z PKO BP.We wrześniu z TVN odszedł prezesTo kolejna zmiana w zarządzie TVN Grupa Discovery w ostatnim czasie. 
date: 1602648731.132159 
--- 
Z końcem października z zarządem TVN Grupa Discovery pożegnają się dwie osoby: Maciej Maciejowski, odpowiedzialny za obszar digital i Tomasz Marszałł, odpowiedzialny za marketing. To kolejne zmiany po tym jak we wrześniu z firmą pożegnał się jej prezes Piotr Korycki.

- Bardzo dziękuję Maćkowi i Tomkowi za ich znaczący wkład w rozwój naszej firmy. Życzę im wielu sukcesów zawodowych w przyszłości - powiedziała Katarzyna Kieli, prezes i dyrektor zarządzająca Discovery EMEA, odpowiedzalna za biznes spółki w Europie, Afryce i na Bliskim Wschodzie.

- Lata pracy w TVN były dla mnie niezwykle inspirujące. To wspaniała firma i ludzie, którym szczególnie chcę podziękować. Moje plany zawodowe idą inną drogą i cieszę się na nowe cyfrowe wyzwania - powiedział Maciej Maciejowski.

- TVN to od zawsze fantastyczni ludzie, którzy tworzą najlepszą telewizję. Miałem przywilej pracować z najwybitniejszymi w swoim fachu. Dziś, udając się w dalszą drogę zawodową, chciałbym podziękować. Tym, dzięki którym pokochałem telewizję oraz mojemu zespołowi - wspaniałym ludziom - dodał Tomasz Marszałł.

TVN Grupa Discovery nie planuje rekrutacji na stanowiska Macieja Maciejowskiego i Tomasza Marszałła. W najbliższym czasie zespół odpowiedzialny za cyfrową działalność spółki będzie podlegał bezpośrednio Katarzynie Kieli. Z kolei opiekę nad marketingiem przejmie Marcin Bogłowski, szef zespołu consumer insights & data.

Maciej Maciejowski pracował w firmie przez 16 lat

Maciej Maciejowski był związany z firmą od 2004 roku. Przez ostatnie osiem lat był dyrektorem pionu digital oraz członkiem zarządów TVN i TVN Media. W przeszłości był m.in. dyrektorem kanałów TVN Warszawa i TVN Turbo, odpowiadał też za marketing kanałów TVN24 i TVN Style.

Tomasz Marszałł rozpoczął pracę w 2015 roku, przechodząc do TVN z PKO BP. W latach 2015 - 2018 był członkiem zarządu TVN Media. Od stycznia 2019 roku był członkiem zarządu TVN oraz dyrektorem marketingu i komunikacji.

We wrześniu z TVN odszedł prezes

To kolejna zmiana w zarządzie TVN Grupa Discovery w ostatnim czasie. We wrześniu ze spółki odszedł Piotr Korycki, sprawujący funkcję prezesa od 2018 roku, wcześniej członek zarządu i dyrektor finansowy. Nadzór nad spółką przejęła bezpośrednio Katarzyna Kieli.