--- 
extends: _layouts.post 
section: content 
image: https://cdn.gelestatic.it/businessinsider/it/2017/04/AGF_EDITORIAL_2003198_pr.jpg 
title: > 
  Parte in salita la nomina di Padoan a presidente di Unicredit, il Movimento 5 stelle si oppone 
description: > 
  Parte in salita la designazione, a presidente del cda di Unicredit, di Pier Carlo Padoan, ex ministro dell’Economia dei governi Renzi e Gentiloni.Una presa di posizione di bandiera che potrebbe stemperarsi nel corso dei prossimi giorni?Anche il senatore a vita, Mario Monti, ha sentito il bisogno di scendere in campo: “Ho visto all’opera Pier Carlo Padoan al Fmi, all’Ocse, al governo, in Parlamento.Senza dimenticare la posizione di Salvatore Rossi, ex dg di Bankitalia e ora presidente di Tim secondo cui “Piercarlo Padoan ha mostrato nella sua multiforme attività professionale molti talenti”.Resta sullo sfondo il tema che l’aula parlamentare potrebbe riservare spiacevoli sorprese e rendere più complesso l’iter dell’accettazione delle dimissioni da parlamentare di Padoan sebbene non si possano escludere, in caso di numeri incerti in aula, l’intervento di voti di una manciata di “responsabili” dai seggi dell’opposizione. 
date: 1603105894.7396514 
--- 
<div><p>Parte in salita la designazione, a presidente del cda di Unicredit, di Pier Carlo Padoan, ex ministro dell&#8217;Economia dei governi Renzi e Gentiloni. <strong>A mettersi di traverso &#232; una parte dei deputati del M5S</strong> che rende il tracciato verso l&#8217;agognato obiettivo meno lineare di quanto si potesse&#160;inizialmente immaginare.. Basti ricordare <strong>la complessa e per certi versi kafkiana vicenda del deputato Guido Crosetto</strong> di Fratelli d&#8217;Italia che volendo dimettersi da deputato riusc&#236; nell&#8217;intento nel marzo 2019 solo al terzo tentativo.&#160;La procedura di dimissioni infatti &#232; un po&#8217; articolata. Nel caso di dimissioni dall&#8217;incarico di parlamentare per sopravvenuta incompatibilit&#224; <strong>il parlamentare lo comunica entro 30 giorni alla Giunta per le elezioni che non ha poteri discrezionali</strong> e non pu&#242; che accertare l&#8217;incompatibilit&#224; con una istruttoria che pu&#242; perdurare fino a sei mesi. A seguito di tale istruttoria il Parlamento prende atto delle dimissioni senza procedere a votazione. Nelle more della scelta, <strong>secondo la dottrina prevalente</strong> (cfr. Nicola Durante, Giur.it.2012,10), <strong>il parlamentare pu&#242; svolgere il nuovo incarico.</strong><br>
Ma andiamo con ordine. &#8220;La nomina a Presidente di Unicredit di Pier Carlo Padoan &#8211; hanno reso noto il 15 ottobre i deputati M5S della commissione Finanze &#8211; ci sembra a tutti gli effetti inopportuna, vista la carica istituzionale di massimo livello che ha ricoperto in passato e il ruolo che riveste tuttora, da deputato della Repubblica. <strong>Sul punto presenteremo a stretto giro un&#8217;interrogazione scritta al governo</strong>, anche per impegnarlo a prendere quanto prima provvedimenti normativi per evitare che situazioni di questo genere possano ripetersi in futuro. Il contrasto alle cosiddette &#8216;porte girevoli&#8217; tra politica e mondo finanziario &#232; una battaglia storica del Movimento 5 Stelle e si intreccia con il tema pi&#249; generale del conflitto di interessi, sul quale ci stiamo muovendo in sede parlamentare attraverso una proposta di legge unificata in corso di esame&#8221;.<br>
Una presa di posizione di bandiera che potrebbe stemperarsi nel corso dei prossimi giorni? Possibile ma c&#8217;&#232; da sottolineare che la posizione &#232; stata <strong>rafforzata da una nota simile redatta dai senatori M5S della Commissione Finanza che ricordano l&#8217;esigenza di &#8220;approvare una legge sul conflitto d&#8217;interessi che grazie al Movimento 5 Stelle &#232; in corso di esame alla Camera&#8221;</strong>. Un segnale d&#8217;allarme da non sottovalutare.</p><p id="adv-Middle1-dev"></p>
 <img src="data:image/gif;base64,R0lGODlhAQABAIAAAAAAAAAAACH5BAEAAAAALAAAAAABAAEAAAICRAEAOw=="><img src="https://cdn.gelestatic.it/businessinsider/it/2017/11/AGF_EDITORIAL_2133175_pr.jpg"><dl><dt></dt><dd>Roma, conferenza stampa al termine del Consiglio dei Ministri sul Documento di economia e finanza, nella foto Paolo Gentiloni e Pier Carlo Padoan. Armando Dadi / AGF</dd> <dt id="image-source"></dt> 	</dl><p id="adv-Bottom"></p>
<p>Certo, non mancano anche i sostenitori alla scelta di Padoan alla presidenza dell&#8217;Istituto di Piazza Gae Aulenti, <strong>a cominciare dal commissario europeo agli Affari economici, Paolo Gentiloni</strong>, che lo ebbe come ministro nel suo governo, secondo cui Pier Carlo Padoan, ha qualit&#224; &#8220;tecniche e umane&#8221; che &#8220;saranno preziose per un grande gruppo bancario italiano e europeo come Unicredit&#8221;. Non solo. Gentiloni da ex primo ministro, si spinge al punto di sottolineare che &#8220;Padoan chiamato a un cruciale incarico di governo, lo ha svolto avendo come bussola l&#8217;interesse generale e facendolo prevalere su logiche particolaristiche. Sono diretto testimone della reputazione di cui ha goduto in Europa come ministro della Repubblica&#8221;. Parole pesanti per l&#8217;operato di un ex ministro dell&#8217;Economia italiano che <strong>Pierre Moscovici, allora commissario Ue al posto di Gentiloni, voleva a capo dell&#8217;Eurogruppo</strong>, lo speciale consiglio dei ministri economici della zona euro, che decide dei passaggi cruciali di politica fiscale di Eurolandia prima dell&#8217;Ecofin.<br><strong>Anche il senatore a vita, Mario Monti</strong>, ha sentito il bisogno di scendere in campo: &#8220;Ho visto all&#8217;opera Pier Carlo Padoan al Fmi, all&#8217;Ocse, al governo, in Parlamento. Oltre a godere di grande rispetto come economista e policy-maker, riscontro in lui le doti necessarie per presiedere una grande banca europea: visione geopolitica e macroeconomica, conoscenza dei mercati finanziari e della regolamentazione, capacit&#224; di leadership in organizzazioni multiculturali, esperienza in negoziati internazionali&#8221;. Un viatico non comune. Senza dimenticare la posizione di Salvatore Rossi, ex dg di Bankitalia e ora presidente di Tim secondo cui &#8220;Piercarlo Padoan ha mostrato nella sua multiforme attivit&#224; professionale molti talenti&#8221;. &#8220;L&#8217;esperienza internazionale al Fmi e all&#8217;Ocse, gli ha dato sensibilit&#224; per le questioni economiche concrete&#8221;. Giudizi positivi che pesano come medaglie al petto ma che potrebbe per&#242; irrigidire le posizioni tra i &#8220;pasdaran&#8221; dei M5S.<br>
Resta sullo sfondo il tema che l&#8217;aula parlamentare potrebbe riservare spiacevoli sorprese e rendere pi&#249; complesso l&#8217;iter dell&#8217;accettazione delle dimissioni da parlamentare di Padoan <strong>sebbene non si possano escludere, in caso di numeri incerti in aula, l&#8217;intervento di voti di una manciata di &#8220;responsabili&#8221; dai seggi dell&#8217;opposizione</strong>. La partita &#232; molto aperta.</p><p>&#160;</p></div>