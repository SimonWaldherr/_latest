--- 
extends: _layouts.post 
section: content 
image: https://sm.mashable.com/t/mashable_nl/blogroll/s/skullcandy/skullcandy-crusher-evo-review-like-a-subwoofer-for-your-head_23d8.1200.jpg 
title: > 
  Review: Skullcandy Crusher Evo - bassig snoepgoed voor je oren 
description: > 
  De nieuwe Evo valt dus onder hun Crusher lijn; een van de populairste series van het merk.Als je de volgende keer weer je koptelefoon aanzet koppelt de koptelefoon direct met je telefoon.Design van de Skullcandy Evo CrusherAls ik een Skullcandy denk dan denk ik aan veel kleuren maar ook aan veel plastic.Aan de linkerkant vind je een oranje knopje hier mee zet je je koptelefoon aan en uit en koppel je telefoon.Met een stevigere hoes (desnoods voor een tientje meer) weet je dan dat je koptelefoon beschermd is op reis. 
date: 1602425124.0424793 
--- 
Recent lanceerde Skullcandy de Crusher Evo. Dit is hun nieuwste draadloze koptelefoon in de Crusher lijn. De koptelefoon is erg op bass gefocust en wil je het gevoel geven of je midden in een moshpit staat. En ik kan je vertellen dat dit aardig goed gelukt is.

Skullcandy is een Amerikaans audio-lifestyle merk dat onder andere oortjes en powerbanks maakt. Toch is het merk het meest bekend door de koptelefoons. De nieuwe Evo valt dus onder hun Crusher lijn; een van de populairste series van het merk. Hier vallen bijvoorbeeld de Crusher ANC (€299,99), de Crusher 360 (€299,99) en de Crusher Wireless (€169,99) onder. De Crusher Evo met een prijskaartje van €169,99 is het nieuwste familielid van deze lijn.

All about that Bass

Bass is een van de belangrijkste dingen aan deze koptelefoon. Op de doos staat dan nadrukkelijk ‘Feel te bass, tuned to you’. En geloof mij... die bass voel je echt wel. Aan de linkerkant van de koptelefoon zit een schuifknopje. Als je hem omhoogschuift gaat de bass vol aan en als je hem omlaag schuift wordt het minder. Helemaal omhoog geschoven voel je de bass echt door je heen dreunen. Je zou bijna denken dat het niet goed is voor je evenwichtsorgaan. Persoonlijk vind ik dergelijke bass echt heel lekker.

Als je de bass helemaal aan hebt staan trilt de koptelefoon mee. Je krijgt er dus een gratis hoofdmassage bij. Ik vind het eigenlijk wel fijn. De bass is wel erg extreem aanwezig. Als je de bass namelijk al een klein stukje aan hebt staan is die al best wel aanwezig. Ik vind het persoonlijk niet erg, maar ik begrijp dat er mensen zullen zijn die dit totaal niet aanspreken.

Films en series kijken met deze koptelefoon is ook echt een aanrader. Het is echt net of je in bioscoop zit, echt heel gaaf. Het ligt er natuurlijk wel aan wat je kijkt, maar een goeie actiefilm is echt geweldig met deze koptelefoon. Als ik nu een film of serie ga kijken ik pak nu standaard deze koptelefoon.

Aan de linkerkant vind je de bass slider

Geluidskwaliteit van de Skullcandy Evo Crusher

Ook al is deze koptelefoon heel erg gericht op bass, de overall geluidskwaliteit is zeker goed. Zowel met muziek, films, series en podcasts is het genieten. Ik ben zelf een fanatieke Apple AirPods -drager maar nu ik deze koptelefoon in mijn bezit heb, zet ik mijn oortjes eigenlijk alleen nog maar op de fiets op, omdat dit geluid gewoon beter is.

Bellen met deze koptelefoon is eveneens prima. Ik spotte een paar mindere reviews op het internet aangaande dit onderdeel, maar hier ben ik het simpelweg niet mee eens. Je kan degene die belt met de koptelefoon gewoon luid en duidelijk horen. En wat betreft luisteren van podcasts: er is een app waarmee jij het geluid kan aanpassen, en hier heb je ook een podcast mode is. Ongeacht waar de bass slider op dat moment staat, wordt de bass geblokt. Hieronder ga ik wat dieper in op de app.

De Skullcandy app van de Evo Crusher

Als je de koptelefoon gebruikt, gebruik je ook de app. Deze staat met een QR-code aangegeven op de doos, maar is ook goed te vinden in de app store. Het koppelen van je koptelefoon met je telefoon gaat eenvoudig. Als je de volgende keer weer je koptelefoon aanzet koppelt de koptelefoon direct met je telefoon.

Eenmaal de app geïnstalleerd, zijn er drie modi: Music, Movie en Podcast. Eerlijk gezegd hoorde ik niet heel veel verschil tussen Movie en Music mode. Als ik een serie of film kijk zet ik hem wel altijd op Movie mode, omdat ik gevoelsmatig de acteurs beter hoor praten maar het verschil is eigenlijk heel minimaal. Podcast-mode is wel duidelijk anders, deze zet zogezegd de bass uit zodat je lekker naar de sprekers kunt luisteren.

Design van de Skullcandy Evo Crusher

Als ik een Skullcandy denk dan denk ik aan veel kleuren maar ook aan veel plastic. Toen ik de doos opende was ik dan ook erg positief verast. Het is een mooie, matte zwarte koptelefoon waar je eigenlijk niet mis mee kan gaan. De koptelefoon ziet er bovendien modern uit. Aan elke kant vind je subtiel het logo van het merk. De kussens zitten erg lekker en zijn lekker zacht hetgeen ze comfortabel maakt. Mijn oren passen er goed in, maar ik weet niet of dit bij iedereen zo is aangezien de kussentjes niet heel groot zijn. De koptelefoon is niet overdreven zwaar. Je hebt dus niet het gevoel dat je hem steeds af wilt doen. Door al deze elementen is het mogelijk om deze koptelefoon gemakkelijk een paar uur achter elkaar te dragen.

De koptelefoon wordt geleverd met een stoffen zakje waar je je koptelefoon in kan doen, zo kan je hem dus opvouwen en gemakkelijk meenemen tijdens het reizen. Ik had het zelf wel fijn gevonden als het een echte stevige hoes was. Ik ben namelijk best veel onderweg en door dit zakje ben ik bang dat mijn koptelefoon misschien kapotgaat. Ook wordt er een USB-C kabel meegeleverd om op te laden, alsook een aux kabel.

Aan de linkerkant vind je een oranje knopje hier mee zet je je koptelefoon aan en uit en koppel je telefoon. Hieronder zit de bass slider voor je eigen persoonlijke smaak. En aan de onderkant kan je hem opladen en er een aux-kabel instoppen. Aan de rechter kant heb je drie knopjes voor: pauze, harder, zachter, stembediening en het volgende liedje.

Voordelen van de Skullcandy Evo Crusher

Het grootste voordeel is natuurlijk de brommende bass. Deze is echt heel gaaf. Ook vind ik het geluid van de koptelefoon erg goed als je kijkt naar hoeveel bass deze koptelefoon geeft. Deze koptelefoon is bovendien niet alleen lekker voor muziek, een film of serie kijken hiermee is ook perfect. Voorts heeft de koptelefoon een hele lange batterijduur: 40 uur batterijduur. Daarnaast beschikt de headset over fast charge dus binnen 10 minuten heb je al 4 uur opgeladen.

Nadelen van de Skullcandy Evo Crusher

Ik vind het best een beetje flauw dat als je zo’n koptelefoon koopt je er een simpel stoffen opbergtasje bij krijgt. Met een stevigere hoes (desnoods voor een tientje meer) weet je dan dat je koptelefoon beschermd is op reis. Wellicht jammer is het feit dat de koptelefoon geen Noise Cancelling heeft. Hoewel de koptelefoon goed afsluit had ik dit wel graag willen zien binnen de prijsklasse was dit te verwachten. Tenslotte vind ik de app wel wat kaal en simpel. Die had echt wel beter gekund.

Conclusie

Al met al is de Skullcandy Evo Crusher een goed koptelefoon voor echt bass-lovers, voor een goede prijs van €169,99 in twee strakke kleuren. Wellicht is de bass voor sommige ietsje ‘too much'. AIs jij nu al weet dat je niet zo van 'gedreun' houdt, raad ik je aan om voor een ander merk te kiezen.