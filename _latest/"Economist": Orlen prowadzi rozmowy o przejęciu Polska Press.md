--- 
extends: _layouts.post 
section: content 
image: https://ocdn.eu/pulscms-transforms/1/PIUk9kpTURBXy8zZWE3ZjBkOTQ4OGZmMmIxNWI5MDgzOTlkNzJmZTkxNC5qcGeSlQMAPc0H0M0EZZMFzQNXzQHCgaExAQ 
title: > 
  "Economist": Orlen prowadzi rozmowy o przejęciu Polska Press 
description: > 
  PKN Orlen ma prowadzić rozmowy o przejęciu firmy Polska Press, które posiada 20 gazet regionalnych w całej Polsce - donosi "The Economist".Do Polska Press należy 20 polskich dzienników regionalnychPKN Orlen, według "The Economist", prowadzi rozmowy o przejęciu Polska PressMagazyn twierdzi, że plan repolonizacji polskich mediów może uderzyć w ich niezależnośćWięcej takich historii znajdziesz na stronie głównej Onet.plPKN Orlen ma prowadzić rozmowy o przejęciu Polska PressObecnie 20 na 24 regionalne dzienniki należą do Polska Press, której właścicielem jest niemiecka grupa VGP.Według "Economista", PKN Orlen ma rozmawiać z grupą VGP o zakupie Polska Press.Przypomnijmy, że w połowie 2020 r. Orlen przejął już Ruch, czyli sieć dystrybucji prasy.Według "The Economist", utrudniłoby to lub wręcz uniemożliwiło zagranicznym inwestorom rozwijanie biznesów w Polsce, a nawet może wymusić sprzedaż części podmiotów. 
date: 1602322687.942245 
--- 
PKN Orlen ma prowadzić rozmowy o przejęciu firmy Polska Press, które posiada 20 gazet regionalnych w całej Polsce - donosi "The Economist". Obecnie właścicielem wydawnictwa jest niemiecka grupa Verlagsgruppe Passau (VGP). Miałaby to być część działań partii rządzącej na rzecz repolonizacji rynku, która według "Economista" może uderzyć w niezależne od rządu media.

Do Polska Press należy 20 polskich dzienników regionalnych

PKN Orlen, według "The Economist", prowadzi rozmowy o przejęciu Polska Press

Magazyn twierdzi, że plan repolonizacji polskich mediów może uderzyć w ich niezależność

Więcej takich historii znajdziesz na stronie głównej Onet.pl

PKN Orlen ma prowadzić rozmowy o przejęciu Polska Press

Obecnie 20 na 24 regionalne dzienniki należą do Polska Press, której właścicielem jest niemiecka grupa VGP. Według "Economista", PKN Orlen ma rozmawiać z grupą VGP o zakupie Polska Press. W ten sposób, poprzez paliwowy koncern, partia rządząca przejęłaby kontrolę nad regionalnymi dziennikami.

"Chociaż większość z tych gazet ma relatywnie mały nakład, to są ważne dla partii rządzącej, bo ich odbiorcami są mieszkańcy terenów wiejskich, bardzo katolickich części Polski, czyli rdzennego elektoratu (PiS - przyp. red.)" - pisze "Economist".

Przypomnijmy, że w połowie 2020 r. Orlen przejął już Ruch, czyli sieć dystrybucji prasy. Informacje "Economista" są zbieżne z doniesieniami "Rzeczpospolitej" o scenariuszach "miękkiego" przejmowania prasy i portali przez ośrodki władzy. Nad jednym takim scenariuszem ma już pracować, według "Rz", Daniel Obajtek - prezes PKN Orlen.

Zobacz też: Spór w rządzie o dekoncentrację mediów. Powstają dwa projekty: drakoński i łagodniejszy

Repolonizacja mediów uderzy w ich niezależność

"Economist" przy tym przypomina, że w niedawnym wywiadzie szef PiS Jarosław Kaczyński ogłosił, że chciałby ograniczyć stawki zagranicznych inwestorów w polskich mediach do 30 proc. oraz ograniczyć liczbę podmiotów medialnych, które jedna grupa medialna może posiadać.

Według "The Economist", PiS obecnie obserwuje media prywatne takie jak tabloid "Fakt", należący do grupy Ringier Axel Springer Polska; telewizję TVN będącą własnością amerykańskiego Discovery, a także "Gazetę Wyborczą", której właścicielem jest polska Agora notowana na giełdzie oraz dwie amerykańskie firmy. Magazyn podkreśla, że partia rządząca blokuje państwowe spółki przed reklamowaniem się w "GW".

"Economist" cytuje przy tym Adam Szynola, wykładowcę z Uniwersytetu Wrocławskiego oraz wieloletniego dziennikarza, według którego "duże firmy medialne nie potrzebują dekoncentracji". - Rynek już jest podzielony - przekonuje Szynol. Jedynym wyjątkiem, zaznacza magazyn, jest wspomniany wcześniej rynek dzienników regionalnych.

Magazyn zaznacza, że uczestnicy rynku medialnego w Polsce obawiają się planów PiS ws. repolonizacji mediów, które mogą zostać zrealizowane w ciągu kilku tygodni. Według "The Economist", utrudniłoby to lub wręcz uniemożliwiło zagranicznym inwestorom rozwijanie biznesów w Polsce, a nawet może wymusić sprzedaż części podmiotów. "A to w zasadzie skoncentrowałoby polskie media pod kontrolą rządzącej partii" - podsumowuje "The Economist".