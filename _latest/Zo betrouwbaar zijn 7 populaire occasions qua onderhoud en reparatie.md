--- 
extends: _layouts.post 
section: content 
image: https://cdn.businessinsider.nl/wp-content/uploads/2014/03/Toyota-Yaris-Hybrid.jpg 
title: > 
  Zo betrouwbaar zijn 7 populaire occasions qua onderhoud en reparatie 
description: > 
  Nissan Qashquai: € 4.075 onderhoud en reparatie (5 jaar)Foto: NissanOok relatief onderhoudsgevoelig is de Nissan Quashqai.Volkswagen Golf: € 3.495 onderhoud en reparatie (5 jaar)Foto: VolkswagenRazend populair als nieuwe auto én als occasion.Volkswagen Polo: €3.350 onderhoud en reparatie (5 jaar)Bron: VolkswagenDe Polo dan, de tweede Volkswagen op dit lijstje van populaire occasions.Fiat 500: €3.299 onderhoud en reparatie (5 jaar)Foto: FiatEen staaltje Italiaans minimalisme vind je bij de Fiat 500.En de kosten voor onderhoud en reparatie? 
date: 1602752948.4994051 
--- 
De verkoop van tweedehands auto’s is omhooggeschoten tijdens de coronacrisis. Een occasion scheelt in de prijs vergeleken met een nieuwe auto, maar de vraag is wat je daarna kwijt bent aan onderhoud en reparatie. Business Insider bekeek hoe betrouwbaar 7 populaire occasions zijn, als je kijkt naar de verwachte onderhoudskosten na aankoop. Bekijk de homepagina van Business Insider voor meer artikelen

De verkopen van tweedehands auto’s zitten flink in de lift sinds de zomermaanden van dit jaar. De corona-uitbraak geeft een extra impuls aan de vraag naar occasions, omdat dit één van de manieren is om het drukke openbaar vervoer te mijden zonder meteen de hoofdprijs van een nieuwe auto te hoeven neertellen.

Voor occasions geldt wel: de prijs is een stuk lager dan die van een nieuwe auto, maar wat gebeurt er daarna? Onderhoud en reparatie kunnen na aankoop van een occasion nog flink wat geld kosten.

Wat kun je op dit punt verwachten van populaire occasions? Business Insider bekeek voor zeven modellen waar volgens VWE Automotive sinds de zomer veel vraag naar is, hoe het zit met de kosten voor onderhoud en reparatie.

Dit deden we met behulp van occasionprijzen die te vinden zijn op site Autotrack en de autokostentool van de ANWB. Die laatste geeft een indicatie per model van de kosten voor onderhoud en reparatie in de vijf jaar na aankoop van een occasion.

Lees ook op Business Insider Dit doet de huizenprijs bij jou in de buurt – vooral buiten de Randstad stijgen prijzen bizar hard

Voor de Volkswagen Golf, de Volkswagen Polo, de Ford Fiesta, de Nissan Quashqai, de Mercedes Benz A-Klasse, de Fiat 500 en de Toyota Yaris zochten we op drie jaar oude modellen met tussen de 70.000 en 90.000 kilometer op de teller. Het gaat in alle gevallen om handgeschakelde benzine-auto’s.

Bekijk het overzicht hieronder:

Mercedes Benz A-Klasse: €4.188 onderhoud en reparatie (5 jaar)

Foto: Mercedes

We beginnen met de Mercedes A-Klasse, waarbij we een drie jaar oude 180 90KW Business Solution met 75.000 kilometer op de teller door de autotool van de ANWB haalden. Deze wordt op Autotrack aangeboden voor zo’n 18.400 euro.

Uitgangspunt is dat je jaarlijks zo’n 10.000 kilometer aflegt en nog 5 jaar van deze auto wilt genieten. Je komt dan uit op kosten voor het onderhoud en reparatie van 4.188 euro over de 5-jaarsperiode na de aankoop, ofwel ongeveer 838 euro per jaar. Daarmee is deze Mercedes het prijzigst qua kosten na de aankoop in dit lijstje.

Nissan Qashquai: € 4.075 onderhoud en reparatie (5 jaar)

Foto: Nissan

Ook relatief onderhoudsgevoelig is de Nissan Quashqai. Hiervoor keken we naar de 1.2DIGT 85KW Tekna met 73.000 kilometer op de teller. Deze kent een vraagprijs van ongeveer 19.000 euro voor het model uit 2017.

Kosten voor onderhoud en reparatie zijn volgens de autotool van de ANWB 4.075 euro over een periode van vijf jaar, ofwel 815 euro per jaar. Redelijk in de buurt van de Mercedes dus.

Volkswagen Golf: € 3.495 onderhoud en reparatie (5 jaar)

Foto: Volkswagen

Razend populair als nieuwe auto én als occasion. De Volkswagen Golf is niet weg te denken uit het Nederlandse autolandschap. We keken naar de 1.0TSI 81KW Comfort, die met 90.000 kilometer op de teller een occasionprijs heeft van zo’n 18.000 euro.

Aan deze auto ben je naar schatting zo’n 3.495 euro kwijt aan onderhoud en reparatie in de vijf jaar na de aankoop. Dat komt neer op net geen 700 euro per jaar.

Ford Fiesta: €3.425 onderhoud en reparatie (5 jaar)

Foto: Ford

Nog een hoeksteen van het occasionlandschap: de Ford Fiesta. Een 1.0 74KW Ecoboost St vonden we met 76.000 kilometer op de teller voor een vraagprijs van 12.000 euro.

Aan onderhoudskosten ben je volgens de tool van de ANWB dan 3.425 euro kwijt over een periode van vijf jaar. Daarmee zit je in de middenmoot van dit lijstje met jaarlijkse kosten van gemiddeld 685 euro.

Volkswagen Polo: €3.350 onderhoud en reparatie (5 jaar)

Bron: Volkswagen

De Polo dan, de tweede Volkswagen op dit lijstje van populaire occasions. Die is in meerdere opzichten net iets voordeliger dan de Golf. We checkten de 1.2TSI 66 KW Comfort met 83.000 kilometer op de teller. Vraagprijs: een overzichtelijke 13.400 euro.

Uit de autotool van de ANWB rolt dan een schatting voor reparatie en onderhoud van 3.350 euro in de vijf jaar na de aankoop. Met 650 euro per jaar scheelt dat toch aardig wat vergeleken met de Golf.

Fiat 500: €3.299 onderhoud en reparatie (5 jaar)

Foto: Fiat

Een staaltje Italiaans minimalisme vind je bij de Fiat 500. Een drie jaar oude 1.2 51KW 69 Popstar vonden we met 75.000 kilometer op de teller voor een vraagprijs van slechts 9.350 euro.

En de kosten voor onderhoud en reparatie? Met 3.299 euro in vijf jaar tijd prima te overzien. Afgerond 660 euro per jaar.

Toyota Yaris: €3.029 onderhoud en reparatie (5 jaar)

Foto: EPA

Ja, toch weer een Japanner. Van de Toyota Yaris namen we de 1.0VVTI 51KW Aspiration met 80.000 kilometer op de teller. Die heeft op Autotrack een vraagprijs van 12.450 euro.

De kosten voor onderhoud en reparatie zijn volgens de tool van de ANWB slechts 3.029 euro in de vijf jaar na de aankoop. Dat komt neer op 606 euro per jaar. Hiermee mag de Yaris zich de ‘betrouwbaarste occasion’ op dit lijstje noemen.