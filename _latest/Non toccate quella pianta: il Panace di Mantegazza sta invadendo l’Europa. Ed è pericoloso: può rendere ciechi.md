--- 
extends: _layouts.post 
section: content 
image: https://cdn.gelestatic.it/businessinsider/it/2020/10/Rbk_dolde-1024x878.jpg 
title: > 
  Non toccate quella pianta: il Panace di Mantegazza sta invadendo l’Europa. Ed è pericoloso: può rendere ciechi 
description: > 
  Il Panace di Mantegazza è un’erba di origini caucasiche molto appariscente, in grado di impedire la crescita di altre specie sia vegetali sia animali oltre a contenere una linfa estremamente tossica.Gli effetti sull’economia sono importanti: in Germania la spesa prevista per provare a liberarsene è di oltre dieci milioni di euro l’anno.È il caso del Panace di Mantegazza (pronuncia pànace, nome scientifico Heracleum mantegazzianum), una bella pianta erbacea che può arrivare fino a 5 metri di altezza.Sradicato per curiosità e faciloneria dal suo ambiente, dove probabilmente non dava fastidio a nessuno, il Panace di Mantegazza è oggi una delle tante minacce all’equilibrio botanico europeo.In Germania, secondo uno studio del 2016, il costo di un programma decennale di interventi di sola eradicazione oscillerebbe dai 3,5 milioni ai 6,5 milioni di euro. 
date: 1603105894.3257487 
--- 
<div><ul><li><strong>Un altro pericoloso &#8220;clandestino&#8221; sta invadendo l&#8217;Europa: stavolta ha la pelle&#8230; verde.</strong></li>
<li><strong>Il Panace di Mantegazza &#232; un&#8217;erba di origini caucasiche molto appariscente, in grado di impedire la crescita di altre specie sia vegetali sia animali oltre a contenere una linfa estremamente tossica.</strong></li>
<li><strong>Se ne vedete una, siate prudenti: pu&#242; rendere ciechi e ustionare fino al terzo grado. In Italia non &#232; ancora molto diffusa, ma in Europa la situazione &#232; gi&#224; seria.</strong></li>
<li><strong>Gli effetti sull&#8217;economia sono importanti: in Germania la spesa prevista per provare a liberarsene &#232; di oltre dieci milioni di euro l&#8217;anno.</strong></li>
</ul><p id="adv-Middle1-dev"></p><p>Vi piacciono le piante? Credete di conoscerle? Alcune non sono rassicuranti come sembrano. &#200; il caso del <strong>Panace di Mantegazza </strong>(pronuncia p&#224;nace, nome scientifico Heracleum mantegazzianum), una bella <strong>pianta erbacea che pu&#242; arrivare fino a 5 metri di altezza.</strong></p><p id="adv-Bottom"></p>
<p>&#200; sicuramente ornamentale, ed &#232; per questo che alla fine dell&#8217;Ottocento &#232; stata importata dal Caucaso, la <a href="https://www.repubblica.it/esteri/2020/10/11/news/nagorno_l_armenia_bombarda_ganja_7_morti-270186132/">tormentata</a> regione tra Mar Nero e Mar Caspio, dalle cui montagne originariamente proviene.</p><p>&#160;</p><p><strong>Parente della carota e del prezzemolo,</strong> prende il nome da <strong><a href="https://it.wikipedia.org/wiki/Paolo_Mantegazza">Paolo Mantegazza</a> (1831-1910) celebre antropologo italiano seguace di Charles Darwin,</strong> che fu anche deputato e senatore. Polemicamente, visto il suo pragmatismo, Mantegazza indicava nel parlamento del giovane Regno d&#8217;Italia &#8220;la pi&#249; alta perfezione di un meccanismo al rovescio, dove cio&#232; quasi tutte le forze si trasformano in attriti.&#8221;</p><p id="advHook-x21"></p>
 <img src="data:image/gif;base64,R0lGODlhAQABAIAAAAAAAAAAACH5BAEAAAAALAAAAAABAAEAAAICRAEAOw=="><img src="https://cdn.gelestatic.it/businessinsider/it/2020/10/img56_Panace-di-Mantegazza.jpg"><dl><dt></dt><dd>Il botanico Emile Levier davanti a un esemplare di Panace di Mantegazza coltivato a Bormio, agosto 1899, primo documento della pianta in Italia (Ministero dell&#8217;Ambiente)</dd> <dt id="image-source"></dt> 	</dl><p>Nonostante la sua distanza da Montecitorio, anche il meccanismo del vegetale che porta il nome del grande scienziato sembra funzionare al contrario, o perlomeno non come natura vorrebbe. Sradicato per curiosit&#224; e faciloneria dal suo ambiente, dove probabilmente non dava fastidio a nessuno, il Panace di Mantegazza &#232; oggi una delle tante <strong>minacce all&#8217;equilibrio botanico europeo.</strong></p>
<p>La sua eccentrica bellezza &#8211; &#232; una pianta stagionale molto vigorosa, con una spessa base di foglie rigogliose e un&#8217;alta chioma di infiorescenze a ombrello &#8211; pu&#242; essere presa a simbolo della delicatezza e al tempo stesso della potenza della natura.</p>
<p>La <strong>linfa</strong> di questa ombrellifera contiene <strong><a href="https://it.wikipedia.org/wiki/Furanocumarine">furanocumarine</a>, una classe di sostanze tossiche e fotomutagene usate dalla pianta per difendersi dai predatori, in gran parte animali.</strong> Per noi umani, <strong>basta entrare a contatto con la pianta per pochi secondi</strong> &#8211; magari senza accorgersi di essere stati contaminati: la linfa &#232; <strong>anche nella peluria che ricopre le foglie</strong> &#8211; per innescare un legame con il DNA delle nostre cellule epiteliali, attivato dall&#8217;esposizione alla luce solare (fotomutazione). <strong><a href="https://scienze.fanpage.it/e-in-italia-la-pianta-aliena-panace-di-mantegazza-che-rende-ciechi-e-ustiona-come-fatta/#:~:text=Il%20panace%20di%20Mantegazza%2C%20originario,altri%20Paesi%20come%20pianta%20ornamentale.&amp;text=Per%20questa%20ragione%20si%20tratta,e%20perch%C3%A9%20%C3%A8%20cos%C3%AC%20tossica.">Le lesioni che seguono sono importanti</a> e durevoli, e se la tossina raggiunge gli occhi c&#8217;&#232; il rischio di cecit&#224;.</strong></p>
<p>Non &#232; soltanto la sua tossicit&#224; a preoccupare. Ogni pianta di Panace Gigante, com&#8217;&#232; anche chiamata, produce fino a<strong> centomila semi l&#8217;anno</strong>, sparsi dal vento e dalle acque a decine di metri, o a distanze molto maggiori dall&#8217;uomo in caso di attivit&#224; di movimento terra, velocizzando cos&#236; di molto la <strong>diffusione della specie</strong>. La sua dimensione, che si traduce in ombreggiatura, provoca inoltre la <strong>scomparsa delle altre specie vegetali esistenti,</strong> influenzando anche la presenza animale.</p>
<p>Il risultato &#232; una notevole <a href="https://it.businessinsider.com/la-voce-che-grida-nel-deserto-sulla-crisi-ambientale-il-2019-ha-scosso-le-coscienze-ma-non-i-governi/">perdita di biodiversit&#224;</a>, che rende <a href="https://www.treehugger.com/meadows-grasslands-biodiversity-4868161?utm_campaign=treehugger&amp;utm_medium=email&amp;utm_source=cn_nl&amp;utm_content=21245347&amp;utm_term=">improduttivi</a> i terreni. <a href="https://www.nytimes.com/2020/10/03/opinion/sunday/russia-hogweed.html?action=click&amp;module=Well&amp;pgtype=Homepage&amp;section=Sunday%20Review">Un caso importante &#232; quello della <strong>Russia</strong></a>, dove il progressivo abbandono delle campagne ha provocato una diffusione fuori controllo di questa fortissima pianta, che sta <strong>assediando perfino Mosca</strong>. Nel secondo dopoguerra gli agronomi sovietici, impressionati dalla rapidit&#224; di crescita e dalla quantit&#224; di biomassa propria della Heracleum mantegazzianum, avevano immaginato di poterne fare mangime per animali, prendendo a seminarla ovunque nel paese.</p>
<p><strong>Il recupero delle aree infestate &#232; lungo e difficile.</strong> Dal 2015 la UE obbliga gli stati membri a redigere analisi costi-benefici prima di intraprendere programmi di controllo sulle <a href="https://www.nobanis.org/globalassets/articlesreports/econimpactneobiota.pdf">specie aliene</a> come questa. Gli interventi devono essere <a href="https://circabc.europa.eu/sd/a/a174ceae-558c-4aa1-8437-e28cb310275d/TSSR-2016-003%20Heracleum%20mantegazzianum.pdf">pianificati con attenzione</a>, tenuti sotto controllo scientifico e condotti su un vasto arco di tempo, altrimenti rischiano di essere inefficaci. <a href="http://citeseerx.ist.psu.edu/viewdoc/download?doi=10.1.1.494.318&amp;rep=rep1&amp;type=pdf">In Germania</a>, secondo <a href="https://www.researchgate.net/publication/308079232_A_cost-benefit_analysis_of_controlling_giant_hogweed_Heracleum_mantegazzianum_in_Germany_using_a_choice_experiment_approach">uno studio del 2016</a>, il costo di un programma decennale di interventi di sola eradicazione oscillerebbe dai 3,5 milioni ai 6,5 milioni di euro.</p>
<p>Nel<strong> 2003, <a href="https://www.nobanis.org/globalassets/articlesreports/econimpactneobiota.pdf">sempre in Germania</a>, il calcolo complessivo dei costi dell&#8217;infestazione da Heracleum era risultato essere di circa 12,3 milioni/anno. <a href="https://scienze.fanpage.it/e-in-italia-la-pianta-aliena-panace-di-mantegazza-che-rende-ciechi-e-ustiona-come-fatta/#:~:text=Il%20panace%20di%20Mantegazza%2C%20originario,altri%20Paesi%20come%20pianta%20ornamentale.&amp;text=Per%20questa%20ragione%20si%20tratta,e%20perch%C3%A9%20%C3%A8%20cos%C3%AC%20tossica.">In Italia, il Panace di Mantegazza</a> ha una diffusione apparentemente <a href="https://www.minambiente.it/sites/default/files/archivio/biblioteca/protezione_natura/dpn_plant_invasion_italy.pdf">limitata al Nord del paese</a>, </strong>destando <a href="http://www.inedito.net/2020/01/30/attenzione-allarme-asl-gia-parecchi-casi-in-italia-e-tossica-non-toccatela/">un certo allarme</a> nelle <a href="https://www.radiopiu.net/wordpress/dillo-a-radio-piu-la-panace-di-mantegazza/">regioni dov&#8217;&#232; segnalata</a> (<strong>Liguria, Piemonte, Lombardia, Valle d&#8217;Aosta, Trentino e Veneto</strong>).</p>
<p>La strana storia di questa altrettanto strana pianta porta con s&#233; insegnamenti. Il primo dovrebbe essere scontato: la natura non &#232; un giocattolo, n&#233; qualcosa di simile a uno scaffale, sul quale poter spostare oggetti a piacimento. Un altro &#232; che se la Heracleum si diffonde in modo incontrollato, come <a href="https://it.wikipedia.org/wiki/Silurus_glanis">altre specie invasive</a> contro le quali <a href="https://it.wikipedia.org/wiki/Popillia_japonica">combattiamo</a>, a rimetterci siamo soltanto noi, non le piante.</p>
</div>