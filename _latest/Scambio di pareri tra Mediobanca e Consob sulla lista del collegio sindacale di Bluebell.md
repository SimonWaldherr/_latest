--- 
extends: _layouts.post 
section: content 
image: https://cdn.gelestatic.it/businessinsider/it/2019/11/unicredit-1024x683.jpg 
title: > 
  Scambio di pareri tra Mediobanca e Consob sulla lista del collegio sindacale di Bluebell 
description: > 
  L’assemblea degli azionisti di Mediobanca in calendario il 28 ottobre 2020 è chiamata a rinnovare gli organi sociali per il triennio 2021-2023, e quindi non soltanto il consiglio di amministrazione ma anche il collegio sindacale.ImagoeconomicaIl fatto è che Bluebell per il collegio sindacale ha indicato un solo nome, quello cioè di Gerardo Longobardi, candidato a sindaco effettivo, senza la previsione di un sindaco supplente.Nel farlo, la banca guidata da Alberto Nagel ha innanzi tutto sottolineato come “il tenore letterale dello Statuto di Mediobanca (art.144-sexies) non contempli un obbligo espresso ed inequivoco di includere, a pena di irricevibilità, nelle liste (almeno) un candidato alla carica di sindaco supplente”.Tendendo di fatto la mano a Bluebell, il fondo attivista che negli ultimi mesi non ha certo risparmiato critiche a Mediobanca, soprattutto dal punto di vista della governance. 
date: 1603105893.9087121 
--- 
<div><p>L&#8217;assemblea degli azionisti di Mediobanca in calendario il 28 ottobre 2020 &#232; chiamata&#160;a <a href="https://it.businessinsider.com/mediobanca-rinnovo-cda-come-votera-socio-del-vecchio-inidizi/" target="_blank">rinnovare gli organi sociali</a> per il triennio 2021-2023, e quindi <strong>non soltanto il consiglio di amministrazione ma anche il collegio sindacale</strong>. Anche in questo caso, cos&#236; come fatto per il cda, <strong>il fondo attivista Bluebell di Giuseppe Bivona, insieme con Novator, ha presentato una propria lista</strong>, in relazione alla quale &#232; andato in scena uno scambio di vedute tra la stessa Mediobanca e la Consob presieduta da Paolo Savona.</p><p id="adv-Middle1-dev"></p>
 <img src="data:image/gif;base64,R0lGODlhAQABAIAAAAAAAAAAACH5BAEAAAAALAAAAAABAAEAAAICRAEAOw=="><img src="https://cdn.gelestatic.it/businessinsider/it/2019/06/Imagoeconomica_1262551-1024x683.jpg"><dl><dt></dt><dd>Il presidente di Consob, Paolo Savona. Imagoeconomica</dd> <dt id="image-source"></dt> 	</dl><p id="adv-Bottom"></p>
<p>Il fatto &#232; che Bluebell per il collegio sindacale ha indicato un solo nome, quello cio&#232; di Gerardo Longobardi, candidato a sindaco effettivo, <strong>senza la previsione di un sindaco supplente.</strong> E la mancata indicazione di un supplente avrebbe dovuto rendere la lista irricevibile <strong>secondo la Consob</strong>, che a supporto di questa tesi indica il Tuf (Testo unico della finanza), il proprio Regolamento emittenti, oltre che lo Statuto della stessa Mediobanca.<br>
Ecco perch&#233; il 15 ottobre la Commissione nazionale per le societ&#224; e la Borsa, con una lettera firmata da Savona, ha domandato alla banca milanese di Piazzetta Cuccia <strong>come mai abbia ritenuto la lista compatibile con le norme vigenti</strong> e quali saranno eventualmente i meccanismi di sostituzione del sindaco in questione visto che non c&#8217;&#232; un candidato supplente.</p><p>&#160;</p><img src="data:image/gif;base64,R0lGODlhAQABAIAAAAAAAAAAACH5BAEAAAAALAAAAAABAAEAAAICRAEAOw=="><img src="https://cdn.gelestatic.it/businessinsider/it/2020/06/nagel-1024x681.jpg"><dl><dt></dt><dd>Alberto Nagel, ad Mediobanca&#160;&#8211;&#160;Sergio Oliverio &#8211; Imagoeconomica</dd> <dt id="image-source"></dt> 	</dl><p id="advHook-x21"></p>
<p>Mediobanca &#232; per&#242; andata avanti per la propria strada e, forte di un parere di otto pagine firmato dal notaio Carlo Marchetti, la sera del 16 ottobre <strong>ha confermato di ritenere ammissibile la lista di Bluebell per il rinnovo del collegio sindacale.</strong> Nel farlo, la banca guidata da Alberto Nagel ha innanzi tutto sottolineato come &#8220;il tenore letterale dello Statuto di Mediobanca (art. 28) e del Regolamento Emittenti (art. 144-sexies) <strong>non contempli un obbligo espresso ed inequivoco</strong> di includere, a pena di irricevibilit&#224;, nelle liste (almeno) un candidato alla carica di sindaco supplente&#8221;.</p>
<p><strong>Leggi anche: <a href="https://it.businessinsider.com/mediobanca-rinnovo-cda-come-votera-socio-del-vecchio-inidizi/" target="_blank">Battaglia in Mediobanca per il rinnovo del consiglio: gli indizi dicono che Del Vecchio non dar&#224; fiducia a Nagel</a></strong></p>
<p>Soprattutto, per&#242;, Mediobanca ha spiegato che &#8220;la disciplina legislativa, regolamentare e statutaria &#232; ispirata <strong>dall&#8217;interesse generale del mercato alla partecipazione delle minoranze alla nomina delle cariche sociali</strong>, e dalla corrispondente esigenza di tutelare in modo compiuto i diritti soggettivi dei soci che, avendone i requisiti, desiderino presentare liste; si &#232; ritenuto pertanto di prediligere una opzione interpretativa idonea a dare massima rilevanza a tali interessi generali e diritti soggettivi&#8221; conclude la banca di Piazzetta Cuccia. <strong>Tendendo di fatto la mano a Bluebell</strong>, il fondo attivista che negli ultimi mesi <a href="https://rep.repubblica.it/pwa/intervista/2020/10/16/news/a_mediobanca_serve_un_consiglio_piu_indipendente_-270820471/?ref=search" target="_blank">non ha certo risparmiato critiche</a> a Mediobanca, soprattutto dal punto di vista della governance.</p>
</div>