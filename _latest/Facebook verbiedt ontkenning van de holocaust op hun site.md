--- 
extends: _layouts.post 
section: content 
image: https://sm.mashable.com/t/mashable_nl/news/h/holocaust-/holocaust-denial-is-now-banned-on-facebook_xwy4.1200.jpg 
title: > 
  Facebook verbiedt ontkenning van de holocaust op hun site 
description: > 
  Facebook is druk bezig met het verwijderen van berichten en groepen die gevaarlijke samenzweringstheorieën delen.OnderzoekDe stap komt na jaren van druk van Joodse groepen en organisaties die berichten met deze theorieën volgen en melden.DankDe stap van Facebook werd door sommige groepen die met het bedrijf samenwerken om haatzaaiende berichten te bestrijden toegejuicht.De aankondiging van laat zien dat Facebook het niet zal toestaan dat hun platform wordt gebruikt om haat te promoten."De verklaring van het Wereld Joods Congres merkt op dat de organisatie, die zegt Joodse gemeenschappen in 100 landen te vertegenwoordigen, heeft aangedrongen op Facebook om de ontkenning van de Holocaust uit zijn platform te verwijderen. 
date: 1602578911.071932 
--- 
Facebook is druk bezig met het verwijderen van berichten en groepen die gevaarlijke samenzweringstheorieën delen. Nep-berichten van bijvoorbeeld QAnon werden al verwijderd, nu ook berichten met holocaustontkenning erin.

Het bedrijf kondigde deze maatregel op maandag 12 oktober aan. In het bericht zelf zegt de site dat ze ''ieder bericht wat de holocaust ontkent of verdraait verwijderd zal worden''.

Onderzoek

De stap komt na jaren van druk van Joodse groepen en organisaties die berichten met deze theorieën volgen en melden. Facebook meldde ook dat er recentelijk een wereldwijde stijging in het antisemitisme is, dat is nog een reden voor Facebook om dit soort berichten strenger aan te pakken.

Het sociale netwerk benadrukte een verontrustend nieuw onderzoek waaruit bleek dat een kwart van de volwassenen in de VS tussen 18 en 39 jaar "geloofde dat de Holocaust een mythe was, dat het overdreven was, of dat ze er niet zeker van waren".

Dank

De stap van Facebook werd door sommige groepen die met het bedrijf samenwerken om haatzaaiende berichten te bestrijden toegejuicht.

"Door de kritische stap te nemen om berichten met holocaustontkenning erin te verwijderen laat Facebook zien dat het de holocaustontkenning erkent voor wat het werkelijk is - een vorm van antisemitisme en dus haatzaaien," zei Ronald Lauder, voorzitter van het Wereld Joodse Congres, in een verklaring. "Het ontkennen van de Holocaust, het bagatelliseren ervan, het minimaliseren ervan, is iets dat wordt gebruikt om haat en valse samenzweringen over Joden en andere minderheden te verspreiden. De aankondiging van laat zien dat Facebook het niet zal toestaan dat hun platform wordt gebruikt om haat te promoten."

De verklaring van het Wereld Joods Congres merkt op dat de organisatie, die zegt Joodse gemeenschappen in 100 landen te vertegenwoordigen, heeft aangedrongen op Facebook om de ontkenning van de Holocaust uit zijn platform te verwijderen.

Vaker verwijderen

Facebook heeft de afgelopen maanden een veel sterker standpunt ingenomen ten aanzien van haatzaaien en schadelijke samenzweringstheorieën. Zo verwijderde het bedrijf pagina's van agressieve groepen in augustus en werd er van de zomer gezegd dat het plaatsen van foto's met Joodse stereotypen en blackface ook niet meer toegestaan was.

Ook in het verleden, vóór het verbod, heeft Facebook over veel van deze problemen gesproken. Zo vertelde Mark Zuckerberg dit in een interview met Vox uit 2018 dat hij het niet oké vond dat dit soort dingen verspreid werden, maar vertelde hij ook dat hij denkt dat de mensen die dat soort content delen zich erin vergissen en dat ze het niet expres verspreiden.

Het verbod is al op maandag 12 oktober ingegaan, maar het bedrijf zegt wel dat hun beoordelende AI nog wel goed getraind moet worden om dit soort content te herkennen.