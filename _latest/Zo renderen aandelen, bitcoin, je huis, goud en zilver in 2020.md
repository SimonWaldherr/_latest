--- 
extends: _layouts.post 
section: content 
image: https://cdn.businessinsider.nl/wp-content/uploads/2020/10/persnickety-prints-K1NObYzL86k-unsplash-scaled.jpg 
title: > 
  Zo renderen aandelen, bitcoin, je huis, goud en zilver in 2020 
description: > 
  Maar nu driekwart van het jaar achter de rug is, lijkt het een goed moment om de tussenbalans op te maken.Bitcoin, zilver en goud zijn de winstgevendste beleggingen tot nu toe in 2020, terwijl een investering in de AEX beleggers met een verlies van ruim 6 procent opzadelde.Een mandje van wereldwijde aandelen bracht medio oktober een rendement van 3 procent op sinds begin van het jaar.Die blijven groeien en profiteren van het toegenomen belang van internet en thuiswerken in de coronacrisis.Cryptovaluta: bitcoin straalt in 2020De bitcoin komt met een rendement van bijna 56 procent als sterkste presterende belegging uit de bus. 
keywords: > 
  huis, van, goud, een, met, zilver, zo, aandelen, bitcoin, dat, het, procent, voor, op, 2020, die, en, renderen, je 
date: 1603277032.6614552 
--- 
<div><p>De eerste negen maanden van 2020 waren voorzichtig gezegd nogal chaotisch. Dat zorgde voor veel bewegelijkheid op financi&#235;le markten.</p>
<p>Business Insider bekijkt hoe spaargeld, obligaties, aandelen, grondstoffen, vastgoed en cryptovaluta sinds het begin van dit jaar presteerden.</p> 
<p id="div-gpt-ad-456245625425492648-1" class="ad-container-in-content"></p>
 

<p>Beleggingen in bitcoin en zilver brachten achteraf gezien het meeste geld in het laatje, terwijl een belegging in de AEX-index verliesgevend bleek.</p>


		<ul>
		<li>
			<a class="bulletpoint-list__link" href="https://www.businessinsider.nl/">
				Bekijk de homepagina van Business Insider voor meer artikelen
			</a>
		</li>
	</ul>
	<p>Het beleggingsjaar 2020 zal ongetwijfeld een bijzondere plek krijgen in de geschiedenisboeken. In de afgelopen drie kwartalen maakte de wereld veel mee: een pandemie, strenge lockdowns, &#233;&#233;n van de diepste economische crisissen in het geschiedenis &#233;n meerdere rondes van ongekend grote steunprogramma&#8217;s.</p><p id="in-content-mobile-streamad-slot"></p>



<p>Dit alles zorgde voor wilde prijsschommelingen op financi&#235;le markten, met een olieprijs die even <a href="https://www.businessinsider.nl/olieprijs-negatief-vs-wti-overschot-voorraad/" target="_blank" rel="noreferrer noopener">negatief werd</a> en forse verliezen op de aandelenmarkt in februari.</p><p id="in-content-dekstop-streamad-slot"></p><p id="ad7-container">
     
</p>




<p>De zogenoemde VIX-index, die de algehele onzekerheid op de aandelenbeurs meet, bereikte in maart <a rel="noreferrer noopener" href="https://markets.businessinsider.com/index/vix" target="_blank">het hoogste niveau ooit</a>. Daarmee kwam de volatiliteit tijdens de piek van coronacrisis zelfs hoger uit dan tijdens de financi&#235;le crisis in 2008.</p>



<p>In het tweede en derde kwartaal boekten aandelen een opmerkelijk herstel, terwijl de economie nog in zwaar weer verkeerde. Dat herstel werd vooral geleid door technologie gerelateerde aandelen die profiteren van de coronacrisis. </p><h3 class="section-title">Lees ook op Business Insider</h3>
    

    

                <p>
                        
                        
                        
                    </p>
                    
                

                
                <p class="sr-only">
                    
                    
                    
                </p><p class="sr-only">
                            
                        </p><p class="sr-only">
                            
                        </p>
    <a href="https://www.businessinsider.nl/verenigd-koninkrijk-coronacrisis-begrotingstekort-brexit-groot-britannie-economie/">
			
		
	
	
	
	
	<img src="https://cdn.businessinsider.nl/wp-content/uploads/2020/10/ANP-405321324-540x270.jpg" alt="">


    
        <h2 class="entry-title">
            Brits begrotingstekort explodeert door corona &#8211; meer schade dreigt bij harde Brexit
        </h2>
    
    </a>

<p>Met de Amerikaanse verkiezingen, de Brexit en de jacht op een coronavaccin voor de boeg blijft het spannend hoe het beleggingsjaar 2020 zal eindigen.</p>



<p>Maar nu driekwart van het jaar achter de rug is, lijkt het een goed moment om de tussenbalans op te maken. Hoe hebben verschillende soorten beleggingen het gedaan sinds de start van het jaar?</p>



<p>Business Insider keek naar de prestaties van spaargeld, obligaties, aandelen, grondstoffen, vastgoed en cryptovaluta in de periode tussen 31 december 2019 en 16 oktober 2020. </p><p id="div-gpt-ad-25613-7" class="ad-container-in-content"></p>
 




<p>Wat blijkt? Bitcoin, zilver en goud zijn de winstgevendste beleggingen tot nu toe in 2020, terwijl een investering in de AEX beleggers met een verlies van ruim 6 procent opzadelde. </p>



<p>Hieronder in overzicht van het rendement van verschillende beleggingscategorie&#235;n in euro&#8217;s:</p>



 







<h3>Spaargeld: geen rendement</h3>



<p>Met spaargeld op de bank kon je in de afgelopen negen maanden vrijwel niets verdienen. De gemiddelde spaarrente voor deposito&#8217;s die vrij opneembaar zijn, bedroeg in deze periode 0,048 procent. Eind augustus lag deze rente op 0,04 procent, blijkt uit gegevens van <a rel="noreferrer noopener" href="https://statistiek.dnb.nl/dashboards/rente/index.aspx" target="_blank">De Nederlandsche Bank (DNB)</a>.</p>



<p>Dus met enkele tienduizenden euro op de spaarrekening kon je in het beste geval een paar tientjes aan rendement ontvangen. Het voordeel is wel dat je geen cent hebt verloren in een zeer turbulent jaar. </p>



<p>Dat laatste geldt overigens alleen voor kleine spaarders. Ben je een grote spaarder, dan is de kans groot dat je wel door de negatieve spaarrente bent getroffen, die veel banken onlangs hebben <a rel="noreferrer noopener" href="https://www.businessinsider.nl/ing-negatieve-rente-sparen-250000/" target="_blank">ingevoerd</a>. </p>







<h3>Obligaties: redelijk rendement, ondanks lage rente</h3>



<p>Obligatieleningen hebben tot nu toe een goed jaar gehad, ondanks de lage rentes. Bij obligaties bestaat het rendement uit de combinatie van de ontvangen rente en de prijsontwikkeling. Die twee bewegen tegengesteld. Als rentes dalen, stijgen de prijzen van obligaties.<a href="https://www.veb.net/obligaties/het-effectief-rendement-uitgelegd" target="_blank" rel="noreferrer noopener"> Kijk hier</a> om te begrijpen hoe dat precies werkt.</p>



<p>Het effectieve rendement van obligaties, dus de combinatie van de ontvangen rente (couponrendement) en het koersresultaat, varieert in de eurozone van 1,7 procent bij bedrijfsobligaties met een goede kredietwaardigheid, tot 4,6 procent bij staatsobligaties. Dit heeft dus vooral te maken met de stijging van obligatiekoersen.</p>



<p>De zwakke economische vraag als gevolg an de coronapandemie zorgt in Europa voor lagere prijzen van producten en diensten. Het prijspeil in de eurozone werd de afgelopen maanden <a rel="noreferrer noopener" href="https://www.businessinsider.nl/eurozone-inflatie-augustus-2020/" target="_blank">negatief</a>. Een lage inflatie of een inflatie onder nul heeft een stuwend effect op obligatieprijzen.</p>



<p>Daarnaast heeft de Europese Centrale Bank een <a rel="noreferrer noopener" href="https://www.ecb.europa.eu/home/search/coronavirus/html/index.en.html" target="_blank">noodsteunprogramma</a> in het leven geroepen. Daarmee wordt in totaal voor 1.350 miljard euro aan obligaties opgekocht. Dat zorgt voor extra vraag naar vastrentende waarden in de eurozone en stuwt eveneens de obligatieprijzen.</p>



<p>Verder zorgde het <a rel="noreferrer noopener" href="https://www.businessinsider.nl/europese-regeringsleiders-sluiten-na-vier-dagen-moeizaam-onderhandelen-akkoord-over-herstelfonds-en-meerjarenbegroting/" target="_blank">Europese akkoord</a> over het coronaherstelfonds en de meerjarenbegroting in de EU deze zomer voor een toename van vertrouwen. </p>



<p>Beleggers zien minder risico&#8217;s in staatsobligaties van Itali&#235; of Spanje, omdat die zwakkere lidstaten op subsidies en goedkope leningen kunnen rekenen. Ook dat bood extra steun voor obligatieprijzen in de eurozone. </p>







<h3>Aandelen: groot verschil tussen Europa en VS</h3>



<p>Aandelen deden het in de eerste negen maanden van dit jaar per saldo slechter dan wat gebruikelijk is voor dit type belegging in de afgelopen tien jaar, toen beurskoersen fors <a rel="noreferrer noopener" href="https://www.businessinsider.com/personal-finance/average-stock-market-return?international=true&amp;r=US&amp;IR=T#:~:text=The%20average%20stock%20market%20return%20for%2010%20years%20is%209.2,different%20from%20year%20to%20year." target="_blank">zijn opgelopen</a>. </p>



<p>Een mandje van wereldwijde aandelen bracht medio oktober een rendement van 3 procent op sinds begin van het jaar. Wel waren er sterke regionale verschillen.</p>



<p>Zo valt de Nederlandse AEX op met een verlies van 6 procent. Maar zelfs daarmee doen aandelen op Beursplein 5 het relatief beter dan hun Europese tegenhangers. Het rendement van de STOXX Europe 600-index is namelijk nog veel lager met een min van ruim 11 procent. </p>



<p>Europa heeft relatief veel beursgenoteerde zwaargewichten die last hebben van de coronacrisis, zoals energiereuzen en banken. Verder hebben veel Europese bedrijven hun dividenden verlaagd, wat niet goed valt bij beleggers. </p>



<p>Amerikaanse aandelen doen het verhoudingsgewijs veel beter. De brede S&amp;P 500-index staat na ruim negen maanden op een plus van 3,2 procent. Deze prestatie kan grotendeels worden toegeschreven aan zwaargewichten in de techsector zoals Amazon, Apple en Facebook. Die <a rel="noreferrer noopener" href="https://www.businessinsider.nl/amazon-apple-facebook-google-q2-2020/" target="_blank">blijven groeien</a> en profiteren van het toegenomen belang van internet en thuiswerken in de coronacrisis.</p>



<p>Wij hebben overigens bij de berekening van aandelenrendementen dividenden eruit gelaten omdat die gegevens niet voor alle indices beschikbaar waren. </p>







<h3>Grondstoffen: goud en zilver schieten omhog</h3>



<p>Bij grondstoffen hebben we gekeken naar twee populaire edelmetalen, goud en zilver. Beide hebben een voortreffelijke negen maanden gehad met respectievelijk rendementen van 20 procent en 30 procent. </p>



<p>De reden daarvoor is dat beleggers in goud en zilver aantrekkelijke alternatieven zien in turbulente tijden. Beide edelmetalen zijn beperkt beschikbaar, waarbij goud vaak wordt gezien als een vluchthaven, terwijl zilver meer industri&#235;le toepassingen kent.  </p>



<p>Het is overigens belangrijk om te weten dat de zilverprijs <a rel="noreferrer noopener" href="https://www.businessinsider.nl/zilverprijs-daling-goud-september-volatiliteit-2020/" target="_blank">veel volatieler</a> is dan de goudprijs. </p>







<h3>Vastgoed: je huis meer waard</h3>



<p>De huizenmarkt in Nederland blijft als een tierelier lopen. In het derde kwartaal meldde makelaarsclub NVM de <a href="https://www.businessinsider.nl/sterkste-stijging-huizenprijs-20-jaar-2020/" target="_blank" rel="noreferrer noopener">sterkste stijging</a> van de woningprijzen in twintig jaar.</p>



<p>Tussen het vierde kwartaal van vorig jaar en het derde kwartaal van dit jaar jaar steeg de gemiddelde verkoopprijs in Nederland van 326.000 euro naar 354.000 euro. Dat komt overeen met een gemiddelde waardestijging van 8,6 procent. </p>







<h3>Cryptovaluta: bitcoin straalt in 2020</h3>



<p>De bitcoin komt met een rendement van bijna 56 procent als sterkste presterende belegging uit de bus. De belangrijkste cryptomunt ter wereld profiteert mede van de populariteit van goud. </p>



<p>Fans van de bitcoin zien in de cryptomunt een soort alternatief voor goud en denken dat de bitcoin kan dienen als waardevaste belegging. Daar staat tegenover dat de bitcoin een historie heeft van wilde koersschommelingen, waarbij de waarde sterk kan fluctueren.</p>



<h3>Lees meer over beleggen: </h3>



 


			 
<p id="div-gpt-ad-25613-3"></p>
 
			 
<p id="div-gpt-ad-1336411-1"></p>
 

    		                 
    </div>