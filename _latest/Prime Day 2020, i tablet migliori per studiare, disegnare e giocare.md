--- 
extends: _layouts.post 
section: content 
image: https://sm.mashable.com/t/mashable_it/photo/default/copertina-tablet_e1nz.1200.jpg 
title: > 
  Prime Day 2020, i tablet migliori per studiare, disegnare e giocare 
description: > 
  Se stavi aspettando di mettere le mani su un nuovo iPad Air o un Galaxy Tab, allora questa è la volta buona.L’iPad Air del 2019 è il primo del suo genere con schermo Retina da 10.5 pollici, interamente laminato, senza spazio cioè tra il vetro superiore e il pannello LCD.Si, più su un tablet che su uno smartphone (a proposito, qui le offerte del Prime Day).Il motivo è che è molto più semplice salvare un collegamento del browser sulla scrivania con i vari Gmail, YouTube, Google News, Maps e Drive.Uno dei suoi punti di forza è la presenza di un sistema operativo Android quasi puro, senza evidenti e pesante personalizzazioni. 
date: 1602652031.5195522 
--- 
L'Amazon Prime Day é uno dei più grandi eventi di vendita online dell’anno. Iniziato ufficialmente oggi, 13 ottobre, continuerà per le prossime 24 ore. Se stavi aspettando di mettere le mani su un nuovo iPad Air o un Galaxy Tab, allora questa è la volta buona. Alcune offerte possono essere davvero vantaggiose, a maggior ragione se si guarda nel reparto dei tablet, sempre molto attivo nonostante il ciclo di vita di un prodotto del genere sia generalmente più lungo di quello di uno smartphone, paragonabile quasi ad un notebook (peraltro qui le migliori offerte del Prime Day 2020).

Questo potrebbe essere il momento migliore per portarsi a casa una nuova tavoletta hi-tech: con la pandemia di Coronavirus, che ha radicalmente trasformato le attività scolastiche e lavorative, un compagno come un tablet può risultare essenziale per seguire una lezione online, anche se si è in giro (con connessione LTE integrata o tramite hotspot WI-Fi), controllare le email e persino modificare un documento o una presentazione. I modelli più recenti, come quelli che abbiamo messo assieme in questa lista di sconti, sono anche ottimi per fare streaming dei contenuti audio e video preferiti, oltre che per videogiocare, magari con un gamepad Bluetooth connesso. Insomma, i tablet odierni sono sempre più dei piccoli portatili e dunque la scelta si fa complessa. Da dove partire? Beh, è ovvio, da un iPad.

L’offerta di Apple

L’iPad Air di metà 2019 è ancora una soluzione perfetta per studio e lavoro. Non sarà esteticamente bello come l’ultimo iPad Air, dalle forme più squadrate e cornici sottili, ma ha un ottimo schermo da 10.5 pollici con un profilo ridotto, un processore simile a quello di un iPhone del 2018 e una webcam anteriore ad alta risoluzione. Inoltre, punto a favore non da poco, supporta la Apple Pencil di prima generazione, con cui prendere appunti e disegnare.

iPad Air 2019 è ancora un ottimo tablet

E non solo: con la Smart Keyboard può trasformarsi in un piccolo MacBook e questo lo renderà la scelta giusta per tutti quelli che necessitano di uno strumento di produzione oltre che di divertimento multimediale. L’iPad Air del 2019 è il primo del suo genere con schermo Retina da 10.5 pollici, interamente laminato, senza spazio cioè tra il vetro superiore e il pannello LCD. Questo iPad Air, in sintesi, si rivolge a chi non vuole spendere troppo con un iPad Pro e si accontenta benissimo di uno schermo più piccolo. Vale sicuramente il prezzo che costa per le caratteristiche che integra.

La via di Samsung

L’altra faccia della medaglia del segmento tablet è Samsung. Qualche mese fa in Mashable Italia abbiamo provato il Galaxy Tab S6 Lite, che oggi è in offerta su Amazon. Una delle maggiori differenze tra l'S6 e l'S6 Lite è che quest'ultimo non ha il DeX di Samsung, che dà ai suoi tablet Android una sensazione di sistema operativo desktop completo. Per questo motivo, potrebbe sembrare che Lite non sia indicato per il lavoro e lo studio ma in realtà non è così, potendo contare su una S Pen rinnovata e sul supporto a tastiere e mouse Bluetooth. Difatti, come strumento di produttività, la S Pen è eccezionale.

Ottime le impressioni del Galaxy Tab S6 Lite di Samsung

È possibile scrivere note sullo schermo senza sbloccare il tablet o avviare l'app Note o altri strumenti abilitati semplicemente scegliendoli da un popup che viene fuori quando si preme il pulsantino sul dorso. I tablet sono generalmente ottimi per l'intrattenimento e il Galaxy Tab S6 Lite non è diverso. L'LCD da 10,4 pollici e gli altoparlanti AKG con supporto Dolby Atmos, restituiscono una visione e un suono che ci saremmo aspettati solo su dispositivi di fascia alta e che, invece, ritroviamo anche qui.

I pregi e difetti di Huawei

Huawei MatePad 10.4 è un tablet eccellente per quello che costa. Offre molte funzionalità premium a partire dal design. Si prosegue poi con quattro altoparlanti, una penna opzionale e un hardware dalle prestazioni superiori. Tutto ciò con un problema, che è l’assenza del Play Store, inclusi tutti i servizi Google. Si può sopravvivere senza app native del genere? Si, più su un tablet che su uno smartphone (a proposito, qui le offerte del Prime Day). Il motivo è che è molto più semplice salvare un collegamento del browser sulla scrivania con i vari Gmail, YouTube, Google News, Maps e Drive. Non è come avere delle applicazioni complete ma per tutto il resto ci pensa AppGallery, lo store di Huawei che sta cominciando ad essere molto più completo e interessante di quanto non lo fosse in precedenza.

Bello e potente il modello di Huawei ma senza le app di Google

Praticamente un notebook

Non è semplice etichettare il Surface Pro 7 come un tablet e in effetti non lo è. Ma vista la possibilità di staccare la parte superiore dalla tastiera e di usarlo come una tavoletta, la sua caratteristica di 2-in-1 lo pone nel mezzo di una categoria ibrida che può conquistare. Il display nitido, l'ampia potenza hardware e l'eccellente tastiera con tasti (opzionale) lo rendono uno dei migliori dispositivi in circolazione. Ah, ed è pure presente Windows 10, quindi vuol dire un’esperienza totalmente paragonabile a quella di un notebook, seppur con i limiti (sopratutto in ambiente 3D) dovuti ad un ottimo reparto tecnico che però non si può paragonare a quello di un portatile tradizionale.

Con Windows 10, il Surface è sicuramente il più vicino ad un notebook

Un processore Core i5, RAM da 8 GB e SSD da 128 GB sono l’apice del comparto tablet, ottimi se non addirittura oltre quello che un utente oggi potrebbe chiedere, ma ci si ferma a tale categoria merceologica, senza andare oltre. Insomma, il Microsoft Surface Pro 7 offre grandi prestazioni e un’eccellente qualità di visualizzazione, a completamento di uno schermo reattivo e un design convertibile versatile. Per renderlo ancora migliore però bisogna acquistare a parte la Type Cover.

Economico e basilare: Lenovo

Lenovo Tab M10 è un’altra offerta di Amazon Prime Day da seguire con attenzione. Monta uno schermo Full HD da 10,1 pollici, prestazioni buone e un design davvero niente male. Uno dei suoi punti di forza è la presenza di un sistema operativo Android quasi puro, senza evidenti e pesante personalizzazioni. Tuttavia, la durata della batteria, gli altoparlanti e le fotocamere sono piuttosto scadenti, il che è motivo principale del suo prezzo concorrenziale.

Per i principianti, il Lenovo Tab M10 è un'ottima opzione

Possiamo pensare al Lenovo Tab M10 come ad un tablet per chi comincia a muovere i primi passi nel complesso panorama del digitale. Figli o nipoti che lo useranno per la scuola, magari per qualche video su YouTube Kids o app e giochi adatti alla loro età. I GB espandibili lo rendono anche un buon dispositivo di archiviazione per musica, foto e video, oltre che documenti. Il software con cui arriva è Android 8 Oreo, aggiornabile a versioni successive.

Potrebbe interessarti:

Mashable Italia sceglie e raccomanda in maniera indipendente prodotti e servizi che si possono acquistare online o tramite la consulenza di esperti. Ogni volta che viene fatto un acquisto attraverso uno dei link presenti nel testo, Mashable Italia riceve una commissione senza alcuna variazione del prezzo finale.