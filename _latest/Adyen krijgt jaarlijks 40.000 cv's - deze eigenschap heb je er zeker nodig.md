--- 
extends: _layouts.post 
section: content 
image: https://cdn.businessinsider.nl/wp-content/uploads/2020/10/Stephanie-Fernandez-Adyen-scaled.jpg 
title: > 
  Adyen krijgt jaarlijks 40.000 cv's - deze eigenschap heb je er zeker nodig 
description: > 
  Wel is het belangrijk dat je bij de Adyen-formule past en dat je zelf initiatief neemt, aldus Head Global Recruitment Stephanie Fernandez Buch.Bij een idee of proces worden verschillende personen betrokken en bij voorkeur wordt de telefoon gepakt in plaats van een e-mail gestuurd.Ook is het van belang dat medewerkers voor ogen houden dat het betaalplatform van Adyen er is voor alle webwinkels en andere bedrijven die er gebruik van maken.De slotvraag bij sollicitatieproces is meestal wel dezelfde: hoe heb je het ervaren en wat heb je ervan geleerd?Twee dingen zijn belangrijk bij het cv: â€œHet moet duidelijk en concreet zijn en niet vier kantjes beslaan. 
keywords: > 
  cvs, en, heb, nodig, eigenschap, zijn, niet, er, krijgt, van, jaarlijks, een, zeker, het, adyen, deze, je, dat, bij 
date: 1603326784.3072224 
--- 
<div><p>Fintechbedrijf Adyen is populair onder professionals. Jaarlijks komen bij de Nederlandse betalingsverwerker 40.000 cv&#8217;s binnen.</p>
<p>Wie bij het techbedrijf wilt werken hoeft niet per se ervaring te hebben in de payment-industrie.</p> 
<p id="div-gpt-ad-456245625425492648-1" class="ad-container-in-content"></p>
 

<p>Wel is het belangrijk dat je bij de Adyen-formule past en dat je zelf initiatief neemt, aldus Head Global Recruitment Stephanie Fernandez Buch.</p>


		<ul>
		<li>
			<a class="bulletpoint-list__link" href="https://www.businessinsider.nl/">
				Bekijk de homepagina van Business Insider voor meer artikelen
			</a>
		</li>
	</ul>
	<p>Fintechbedrijf Adyen is de afgelopen jaren steeds populairder geworden bij werknemers. </p><p id="in-content-mobile-streamad-slot"></p>



<p>Toen Stephanie Fernandez Buch vier jaar geleden bij het bedrijf begon, kwamen er in een jaar nog geen tienduizend cv&#8217;s binnen. &#8220;Dat is nu gestegen naar boven de 40.000&#8221;, vertelt ze in een gesprek met Business Insider.</p><p id="in-content-dekstop-streamad-slot"></p><p id="ad7-container">
     
</p>




<p>Als Head Global Recruitment ziet Fernandez Buch een aanzienlijk deel van de cv&#8217;s en houdt ze talloze sollicitatiegesprekken. Ze weet als geen ander wat medewerkers van betalingsverwerker Adyen in huis moeten hebben en hoe het bedrijf zijn mensen selecteert.&#160;</p>



<p>&#8220;Je hoeft niet per se ervaring in de payment-industrie te hebben&#8221;, zegt ze. &#8220;Het gaat er meer om dat mensen passen bij onze values en manier van werken.&#8221; Zomaar wat kwaliteiten noemen is daarom lastig, maar het is wel duidelijk dat je bij Adyen geen afwachtend type hoeft te zijn.&#160;</p><h3 class="section-title">Lees ook op Business Insider</h3>
    

    

                <p>
                        
                        
                        
                    </p>
                    
                

                
                <p class="sr-only">
                    
                    
                    
                </p><p class="sr-only">
                            
                        </p><p class="sr-only">
                            
                        </p>
    <a href="https://www.businessinsider.nl/hema-jumbo-parcom-overname/">
			
		
	
	
	
	
	<img src="https://cdn.businessinsider.nl/wp-content/uploads/2020/09/echt-hema-rotterdam-540x270.jpg" alt="HEMA Rotterdam">


    
        <h2 class="entry-title">
            Het is officieel: Jumbo-familie Van Eerd en investeerder Parcom willen winkelketen HEMA overnemen voor &#8364;440 miljoen
        </h2>
    
    </a>

<p>&#8220;We vinden het belangrijk dat mensen ownership pakken. Neem de vrijheid en pak aan wat je denkt dat moet worden aangepakt. We zijn een groeiend bedrijf waarin je de handen uit de mouwen moet steken en waarin je samen de roadmap bepaalt, die wordt niet opgelegd door de team lead&#8221;, aldus Fernandez Buch.&#160;</p>



<p>Bij Adyen wordt gekeken naar wat nodig is en wie daarvoor nodig zijn. &#8220;Je werkt in een team aan een oplossing en dan wordt van je verwacht dat je kritisch naar het proces kijkt en ook initiatief neemt. We hebben liever dat mensen dingen zelf oppakken dan dat de manager zegt: dit moet jij nu doen.&#8221;&#160;</p>



<h2>Samenwerken is belangrijker dan ego</h2>



<p>De bedrijfscultuur wordt grotendeels geschetst in de Adyen-formule. Zo is &#8216;winnen belangrijker dan ego&#8217;, het samenwerken in een team in al dan niet verschillende culturen en tijdzones staat voorop. Bij een idee of proces worden verschillende personen betrokken en bij voorkeur wordt de telefoon gepakt in plaats van een e-mail gestuurd.&#160;</p><p id="div-gpt-ad-25613-7" class="ad-container-in-content"></p>
 




<p>En omdat bewonderenswaardige Nederlandse directheid net zo goed verguisde Hollandse horkerigheid kan zijn, wordt ook dat met de formule in goede banen geleid. Zeg waar het op staat, maar zoek wel uit hoe je dat beleefd doet in het land of de cultuur waar je op dat moment mee te maken hebt.&#160;&#160;</p>



<p>Ook is het van belang dat medewerkers voor ogen houden dat het betaalplatform van Adyen er is voor alle webwinkels en andere bedrijven die er gebruik van maken. &#8216;Wij bouwen zodat alle merchants er voordeel uithalen (niet slechts &#233;&#233;n)&#8221;, schrijft de formule voor.&#160;</p>



<p>Het interviewpanel van Adyen is erop getraind te achterhalen of kandidaten aansluiten op de formule. Daar hoort niet een bepaalde set vragen bij die altijd terugkomt.&#160; &#8220;Je gaat op zoek naar bewijs dat iemand daarbij past door dieper in te gaan op ervaringen van de kandidaat&#8221;, zegt Fernandez Buch.&#160;</p>



<p>&#8220;Is hetgeen wat iemand eerder heeft ontwikkeld voor een klant schaalbaar geweest? En heeft de kandidaat wel eens &#8216;nee&#8217; moeten verkopen aan een klant omdat een feature niet schaalbaar was? Heeft een kandidaat nog stappen ondernomen om de feature wel interessant te maken voor andere klanten?&#8221;, schetst ze.&#160;</p>



<p>Op antwoorden wordt doorgevraagd. &#8220;Wat waren belangrijke punten in een overweging, wie heb je daarbij betrokken en waarom juist deze mensen?&#8221;, legt Fernandez Buch uit. De slotvraag bij sollicitatieproces is meestal wel dezelfde: hoe heb je het ervaren en wat heb je ervan geleerd?</p>



<h2>CV sturen naar Adyen: wees duidelijk en concreet</h2>



<p>In het sollicitatiegesprek krijgen de recruiters meer informatie dan alleen de antwoorden op hun vragen. &#8220;Als iemand zegt &#8216;ik hou van vrijheid&#8217;, maar in alles komt naar voren dat deze persoon graag zijn targets wil weten en welk pad hij moet bewandelen, dan zal het eerder tegenovergesteld zijn.&#8221;</p>



<p>Er zijn zes of zeven interviewrondes, altijd met twee interviewers en de laatste ronde is met iemand van de board.&#160; &#8220;De beste gesprekken zijn die waarin kandidaten vertellen hoe ze dingen aanpakken&#8221;, stelt Fernandez Buch. Het is dan ook absoluut geen pre als kandidaten hier niet goed in zijn. &#8220;We vinden het belangrijk dat je goed kunt communiceren en uitleggen waarom je bepaalde stappen wel of niet neemt.&#8221;</p>



<p>Daarnaast wordt van kandidaten verwacht dat ze zelf ook vragen stellen om te onderzoeken of ze bij Adyen passen. &#8220;Bereid je dus voor op de rol die je mogelijk bij Adyen gaat vervullen. Als het om een financi&#235;le functie gaat, dan verwachten we misschien een vraag over ons financial report en als het om een hr-functie gaat een vraag over de bedrijfscultuur.&#8221;</p>



<p>Uiteraard is eerst een cv en een brief nodig om de sollicitatierondes te halen. Twee dingen zijn belangrijk bij het cv: &#8220;Het moet duidelijk en concreet zijn en niet vier kantjes beslaan. Meestal kijk je er minder dan een minuut naar&#8221;, zegt Fernandez Buch.&#160;</p>



<p>Ze vindt het nog steeds heel belangrijk dat mensen een brief schrijven en daarin een verband leggen met Adyen. &#8220;Waarom vinden ze dat ze bij ons en de functie passen? Soms lijkt iemand een goede kandidaat op basis van het cv, maar dan ontbreekt in de brief de match met ons bedrijf. Is dat bijvoorbeeld onze bedrijfscultuur of heb je specifieke ervaring als accountmanager die goed aansluit bij Adyen? Ik krijg vaak brieven waarin mensen vertellen wie ze zijn en wat ze kunnen, maar dat niet in verband leggen met Adyen.&#8221;</p>



<p>Een collega uit haar eigen team is een goed voorbeeld van hoe het wel moet. &#8220;Wij zochten iemand met ervaring als recruiter binnen een bedrijf, wat mijn collega niet had. Maar hij had een heel leuke anekdote in zijn brief staan waaruit bleek wat hij belangrijk vond in een job en waar hij naar op zoek was. We konden al snel zien dat dat de energie was die wij nodig hadden.&#8221;</p>



<h2>Bij hoge uitzondering een tekenbonus</h2>



<p>Op dit moment heeft Adyen meer dan 130 posities openstaan, waarvan een groot deel voor developers. Ondanks de grote schaarste aan techspecialisten, doet Adyen volgens Fernandez Buch geen concessies aan eisen die worden gesteld aan nieuwe medewerkers. &#8220;Het gebeurt ook wel dat een kandidaat in de laatste ronde afvalt omdat er toch geen match is. Bij twijfel doen we het niet, ondanks de schaarste.&#8221;</p>



<p>Ondertussen moet Adyen zich kunnen onderscheiden van andere bedrijven. Fernandez Buch: &#8220;Wij zijn ons er heel erg van bewust dat we niet het enige coole techbedrijf zijn. Een uitgebreide lunch, op kantoor aantrekken wat je wilt, een barista, dat hebben andere techbedrijven ook.&#8221; </p>



<p>&#8220;Maar we kijken wel heel goed naar wat mensen willen en proberen hen dat te bieden. Create your own path. Wij bepalen niet wat de volgende stap is, er zijn geen uitgestippelde carri&#232;repaden. Bij veel bedrijven ga je van junior, naar medior en senior, maar als jij als accountmanager een functie als productmanager ambieert, dan kijken we hoe we daarbij kunnen helpen.&#8221;</p>



<p>Mensen die Adyen aanneemt komen overigens nooit meteen in een team als lead-positie terecht. &#8220;Alleen medewerkers die al bij ons werken kunnen worden bevorderd tot team lead.&#8221;</p>



<p>Wat betreft salaris gaat Adyen uit van wat mensen bij andere bedrijven ook verdienen. Fernandez Buch denkt niet het bedrijf daar flink boven gaat zitten om schaarse specialisten binnen te hengelen. &#8220;Wij zoeken mensen die voor de langere termijn aan een duurzaam bedrijf en product willen bouwen. Bij ons krijg je na twee maanden proeftijd direct een contract voor onbepaalde tijd, dat is ook aantrekkelijk.&#8221;</p>



<p>Tegenwoordig gooien bedrijven ook tekenbonussen in de strijd om gewilde specialisten over te halen. Fernandez Buch ziet wel eens kandidaten uit het sollicitatieproces verdwijnen omdat ze elders een tekenbonus krijgen.</p>



<p>In de regel biedt Adyen geen tekenbonussen maar bij uitzondering gebeurt dit wel. Fernandez Buch kan hier niet concreet op ingaan, maar woordvoerder Hemmo Bosscher van Adyen geeft het volgende aan: &#8220;Bij topengineers hebben we wat meer vrijheid om een tekenbonus te bieden. Het ontbreken van een tekenbonus moet geen obstakel zijn voor een persoon om hier te komen werken, maar het zit niet in het standaard pakket. We onderscheiden ons vooral met de cultuur en het bedrijf dat we willen opbouwen.&#8221;</p>



<h3>Lees meer over hr:</h3>



 



<p></p>


			 
<p id="div-gpt-ad-25613-3"></p>
 
			 
<p id="div-gpt-ad-1336411-1"></p>
 

    		                 
    </div>