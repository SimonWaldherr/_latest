--- 
extends: _layouts.post 
section: content 
image: https://ocdn.eu/pulscms-transforms/1/TNTk9kpTURBXy9mY2YzOGFmZGRhMmIzZTQ3MDNlYWJlMmFhNmNmODZhMC5qcGeSlQMATs0Stc0KhZMFzQNXzQHCgaExAQ 
title: > 
  Blake Chandlee ma sprawić, że TikTok wygra z Instagramem 
description: > 
  Rozpychanie się na rynku TikToka nie podoba się nie tylko konkurentom z Doliny Krzemowej, ale w ostatnim czasie także administracji Donalda Trumpa.Na terenie USA powstanie w ten sposób spółka TikTok Global z siedzibą w Teksasie, w której 12,5 proc.Bloomberg przypomina, że z firmą Marka Zuckerberga rozstał się w 2017 r. i przeszedł do start-upu Outcome Health, który został pozwany przez inwestorów.Blake Chandlee zdradził kilka miesięcy temu, że TikTok chce wprowadzić całkiem nowe narzędzie zakupowe, coś podobnego do tego, które działa już dzisiaj na Instagramie.Niektórzy wskazują również, że TikTok cenzuruje treści nie tylko w Chinach, ale także w Turcji. 
date: 1602322687.773754 
--- 
W świecie social mediów, gdzie wydawałoby się, że karty są już rozdane, a hegemonia Facebooka jest niezachwiana, kilka lat temu pojawił się nowy gracz – TikTok. Chińska aplikacja w ciągu niecałych pięciu lat zebrała 800 mln użytkowników na całym świecie, z czego co ósmy pochodzi z USA. Rozpychanie się na rynku TikToka nie podoba się nie tylko konkurentom z Doliny Krzemowej, ale w ostatnim czasie także administracji Donalda Trumpa.

Mimo gróźb Donald Trump nie zablokował TikToka pod koniec września

TikTok chce wprowadzić całkiem nowe narzędzie zakupowe, coś podobnego do tego, które działa już dzisiaj na Instagramie

Blake Chandlee był wcześniej związany z Facebookiem, w którym spędził dekadę, nadzorując współpracę z biznesem w Europie, Ameryce Łacińskiej i USA

Blake Chandlee będzie gościem Business Insider Global Trends Festival już w październiku. Dołącz do nas

TikTok – ofiara wojny handlowej Trumpa?

Na początku sierpnia prezydent Donald Trump zapowiedział, że zdelegalizuje w USA działanie TikToka, bo „ma taką władzę”. W amerykańskich social mediach rozpętała się burza, bo tylko na terenie Stanów Zjednoczonych aplikacja ma ok. 100 mln użytkowników i jest niezwykle popularna. Według informacji agencji Reuters Trump po rozmowie z doradcami miał dojść do wniosku, że batalie z młodymi influencerami, tuż przed listopadowymi wyborami to zły pomysł. Postawił spółce matce TikToka – ByteDance – ultimatum na sprzedanie swojej firmy. Sam TikTok miał zostać zablokowany z końcem września.

Donald Trump wycofał się jednak z tego pomysłu, na skutek zawarcia umowy pomiędzy ByteDance, Oracle i Wallmartem. Na terenie USA powstanie w ten sposób spółka TikTok Global z siedzibą w Teksasie, w której 12,5 proc. udziałów będzie mieć Oracle, a Walmart 7,5 proc. Reszta nadal należeć ma do chińskiej firmy ByteDance. Utworzonych zostanie ok. 25 tys. miejsc pracy oraz powstanie fundusz, w ramach którego 5 mld dol. zostanie przeznaczonych na edukację.

Blake Chandlee – fintechowy wyjadacz na trudne czasy

Blake Chandlee, wiceprezes TikTok ds. globalnych rozwiązań biznesowych w Europie i USA w sierpniu wskazywał, że zarzuty Trumpa są kompromitujące jego administrację i bezpodstawne. - TikTok jest wyraźnie niezależną firmą, na co daliśmy klientom już wiele przykładów. Zbudowaliśmy firmę poza Chinami. Dane znajdują się także poza terenem Chin: w Stanach Zjednoczonych oraz w Singapurze – mówił. Chandlee

Blake Chandlee był wcześniej związany z Facebookiem, w którym spędził dekadę, nadzorując współpracę z biznesem w Europie, Ameryce Łacińskiej i USA. Bloomberg przypomina, że z firmą Marka Zuckerberga rozstał się w 2017 r. i przeszedł do start-upu Outcome Health, który został pozwany przez inwestorów. W ubiegłym roku trafił do chińskiej spółki Bytedance – właściciela TikToka. Blake Chandlee nie był wówczas jedynym menedżerem, który został ściągniety przez Chińczyków. Wcześniej firma pozyskała Vanessę Pappas, która była wcześniej związana z YouTube, a objęta stanowiska generalnego menedżera w TikTok. Jeszcze przed podjęciem pracy w Facebooku Przed dołączeniem do zespołu Facebook, pełnił funkcję dyrektora handlowego w Yahoo w Wielkiej Brytanii.

Blake Chandlee – ekspert od nowych produktów

Czym jest TikTok? Użytkownicy aplikacji mogą nagrywać w niej krótkie filmiki i synchronizować w nich obraz z muzyką. To wszystko można także okrasić filtrami wideo i różnego rodzaju naklejkami. W połączeniu z rzeszą blisko 800 mln użytkowników daje to ogromny potencjał sprzedażowy.

Blake Chandlee zdradził kilka miesięcy temu, że TikTok chce wprowadzić całkiem nowe narzędzie zakupowe, coś podobnego do tego, które działa już dzisiaj na Instagramie. Użytkownicy będą mieli możliwość dokonania zakupu bezpośrednio z poziomu aplikacji. - Jeśli stwierdzimy, że nasi konsumenci angażują się w treści i chcą kupować oglądane produkty, to umożliwimy im to w możliwie najszybszy sposób – poprzez jedno kliknięcie – mówił Chandlee.

Podkreśla także, że reklamodawcom TikTok oferuje głęboko zaangażowanych użytkowników, którzy spędzają od 250 do 300 sekund w aplikacji w trakcie jednej sesji - dwukrotnie więcej niż na Instagramie. TikTok oferuje przy tym mniej szczegółowe informacje na temat tego, kim są jego użytkownicy. Nie jest to typowa społecznościówka.

Chandlee uważa też, że atutem dla reklamodawców mogą być „wyzwanie hashtagowe”, które mogą sprawić, że kampania marketingowa ma szansę stania się wiralem, zachęcając tym samym użytkowników do tworzenia filmów na określony temat.

TikTok - apolityczny

Blake Chandlee na swoim blogu napisał w październiku ubiegłego roku, że TikTok nie zezwala na płatne reklamy, które przemawiają „za” lub „przeciw” jakiemukolwiek kandydatowi, przywódcy, czy partii politycznej. Chandlee podkreśla, że reklamy i treści polityczne nie służą aplikacji, która ma za zadanie nieść rozrywkę.

- Naszą misją jest inspirowanie kreatywności i budowanie radości. Chcemy mieć pewność, że tworzymy miejsce, w którym nasza społeczność - użytkownicy, twórcy i marki - będzie mogła wykazać się kreatywnością, tworzyć trendy i dobrze się przy tym wszystkim bawić – pisał Chandlee.

Oświadczenie zostało wydane w czasie trwających w Hongkongu protestów. Krytycy TikToka wskazywali, że większość wyszukiwań pod hasłem „Hongkong” wskazywała raczej na pozytywny obraz rzeczywistości, podczas gdy na ulicach trwały zamieszki. Niektórzy wskazują również, że TikTok cenzuruje treści nie tylko w Chinach, ale także w Turcji. Aplikacja zakazuje tam użytkownikom wyśmiewania się z prezydenta Recepa Erdogana.