--- 
extends: _layouts.post 
section: content 
image: https://sm.mashable.com/t/mashable_nl/photo/default/schermafbeelding-2020-10-12-om-122531_m9sy.1200.png 
title: > 
  10 toffe Spotify afspeellijsten die je echt moet luisteren 
description: > 
  Om je een stapje verder te helpen heb ik 10 toffe afspeellijsten uitgekozen die je echt moet luisteren.Je zet deze lijst aan, maakt schoon en dan is je afspeellijst klaar en je hele huis blinkt.Dit is echt zo’n lijst die je aanzet op je bluetooth speaker, op je bed ploft en op je mobiel gaat scrollen.Deze lijst heeft 100 nummers en brengt je weer helemaal terug naar die ene vakantie die je maar niet kan vergeten.Er zit genoeg muziek bij die je stilletjes kunt mee zingen, maar er is ook genoeg muziek waar je rustig naar kunt luisteren en je je helemaal laat wegdrijven door je eigen gedachtes. 
date: 1602578910.6881526 
--- 
Muziek, het is niet meer weg te denken uit ons leven. Thuis, op de autoradio, in de supermarkt, in het winkelcentrum en onderweg er staat altijd muziek op. De meeste mensen luisteren tegenwoordig op Spotify. Hier vind je super veel artiesten, afspeellijsten en liedjes. Maar als je Spotify opzet uit welke muziek kies je dan? Om je een stapje verder te helpen heb ik 10 toffe afspeellijsten uitgekozen die je echt moet luisteren.

Guilty Pleasures

Deze lijst staat vol met 150 nummers die je waarschijnlijk allemaal mee kan zingen. Van One Direction tot Abba... er is van alles in te vinden en dat maakt het vooral heel herkenbaar. Heb je bijvoorbeeld een keer een feestje en heeft iedereen een andere muziek smaak? Dan zet je gewoon deze lijst op voor ieder wat wils. Voetjes van de vloer en meebrullen maar!

Cleaning Kit

Cleaning Kit is een lijst met 99 nummer die de tijd zo voorbij laten gaan. Ideaal dus tijdens het schoonmaken. De lijst is gevarieerd met nieuwe nummers en wat golden oldies. Je zet deze lijst aan, maakt schoon en dan is je afspeellijst klaar en je hele huis blinkt. Buiten het schoonmaken om is deze lijst eigenlijk gewoon geschikt om altijd aan te zetten.

Top Hits Workouts

Een ideale lijst om mee te sporten. Hij bestaat uit 95 nummers en duurt 5 uur lang. Dus ook geschikt voor een extreem lange work-out. Van de warming up tot de cooling down. In deze lijst vind je vooral wat nieuwere up-tempo nummers die jou helemaal in het zweet laten werken.

Chill Hits

Een heerlijk lijst voor op de achtergrond met heel veel nummers. De lijst wordt al gevolgd door meer dan 6.000.000 mensen, dus je kan zeker niet achterblijven. De lijst staat bomvol heerlijke nummers. Van heel bekend tot ietsjes minder. Dit is echt zo’n lijst die je aanzet op je bluetooth speaker, op je bed ploft en op je mobiel gaat scrollen. Ondertussen zing je mee met alle nummers uit deze lijst en voordat je het weet is het alweer tijd voor het avondeten.

10 onvergetelijke zomers

Spotify vertelt dit over deze lijst: ’De zomers van de afgelopen 10 jaar zijn voorbij, maar de muziek laat je niet los'. Deze lijst heeft 100 nummers en brengt je weer helemaal terug naar die ene vakantie die je maar niet kan vergeten. Je vindt hier zowel de Spaanse, Engelse en Nederlandse hits terug van jouw favoriete vakantie. En wat zomerse muziek kunnen we wel gebruiken met al deze regen.

Top Hits of…

Deze lijst brengt je weer helemaal terug naar een jaar naar keuze. Spotify heeft deze lijsten per jaartal gemaakt en deze lijsten zijn terug te vinden tot het jaar 2000. Was een bepaal jaar echt jouw favoriete muziekjaar? Dan kan je via deze lijsten al je favoriete muziekmomenten herbeleven. Elke lijst bestaat zo rond de 100 nummers.

Alone Again

Soms is alleen zijn even het beste wat er is. En dan heb je soms een beste vriend nodig in de vorm van muziek. De lijst staat vol met 50 nummers waarmee jij je even kunt terugtrekken. Er zit genoeg muziek bij die je stilletjes kunt mee zingen, maar er is ook genoeg muziek waar je rustig naar kunt luisteren en je je helemaal laat wegdrijven door je eigen gedachtes.

Life Sucks

Zit je er eventjes doorheen en heb je nergens meer zin in? Spotify got your back. Deze lijst heeft namelijk alles om eventjes lekker bij te janken. De lijst staat vol met 100 nummers waarbij dit prima kan. Spotify heeft dit bij de lijst staan: ‘Feeling like everything just plain sucks? We’ve all been there’. En deze tekst omschrijft deze lijst het allerbeste, zo denken de 2.700.000 volgers van deze lijst er ook over.

Classic Road Trip Songs

Altijd ruzie om welke muziek er wordt geluisterd in de auto? Ja, dit probleem heeft iedereen denk ik wel. Je hebt de mensen die alleen maar nieuwe muziek wil horen en dan heb je nog de (oudere) persoon in de auto die alleen maar muziek wil luisteren uit de prehistorie. Ik zou zeggen dat deze lijst een goede middenweg is. Het zijn wel redelijk wat oudere nummers, maar het zijn wel de songs die iedereen kent. Nu kun je dus samen lekker meezingen totdat je op je eindbestemming bent (hopelijk is dit wel binnen 6,5 uur, de lijst is namelijk niet langer)

Songs to Sing in the Shower

Meezingen in de douche, wie doet dit nou niet? Hele concerten houden. Heerlijk toch? Maar welke lijst kies je dan als je gaat douchen? Wat dacht je van deze. De naam staat er niks voor niks. De lijst staat vol met nieuwe en oude muziek die je allemaal uit volle borst mee kunt zingen. Als je wilt kan je er zelfs een 6 uur durend concert van maken. Zo lang duurt deze lijst namelijk. Ik denk alleen niet dat je dan heel vrolijk wordt van de waterrekening...