--- 
extends: _layouts.post 
section: content 
image: https://cdn.gelestatic.it/businessinsider/it/2020/01/GettyImages-1135204473-1024x683.jpg 
title: > 
  Niente grano 100% italiano per De Cecco: 'Per le proteine scegliamo quello statunitense' 
description: > 
  Mentre sempre più produttori di pasta si stanno organizzando per utilizzare grano al 100% italiano, De Cecco va controcorrente.Su oltre 20.000 ettari, 10 regioni producono 80.000 tonnellate di grano.Selezioniamo il grano italiano per il sapore, i grani californiani e dell’Arizona per la quantità e la qualità delle proteine che rendono la pasta al dente, tenace ed elastica”.Leggi anche: Anche la pasta Rummo, come Barilla, si converte al grano 100% italiano.Nella stessa indagine terminata con la sanzione a Lidl, l’Antitrust aveva sottolineato come la produzione italiana di grano duro fosse “insufficiente per soddisfare la domanda per la produzione di pasta”. 
date: 1603105894.6802545 
--- 
<div><p>Mentre sempre pi&#249; produttori di pasta si stanno organizzando per utilizzare grano al 100% italiano, <strong>De Cecco va controcorrente</strong>. Va infatti in onda in televisione l&#8217;ultimo spot del gruppo di Fara San Martino (Ch) in cui si spiega che &#8220;la De Cecco ha in Italia una filiera di grano duro di alta qualit&#224;. Su oltre 20.000 ettari, 10 regioni producono 80.000 tonnellate di grano. Il grano duro italiano miscelato con grani californiani e dell&#8217;Arizona di alta qualit&#224; viene trasformato in semola a grana grossa. <strong>Selezioniamo il grano italiano per il sapore, i grani californiani e dell&#8217;Arizona per la quantit&#224; e la qualit&#224; delle proteine che rendono la pasta al dente, tenace ed elastica&#8221;.</strong></p><p id="adv-Middle1-dev"></p>
 <img src="data:image/gif;base64,R0lGODlhAQABAIAAAAAAAAAAACH5BAEAAAAALAAAAAABAAEAAAICRAEAOw=="><img src="https://cdn.gelestatic.it/businessinsider/it/2019/01/AGF_EDITORIAL_176099_pr.jpg"><dl><dt></dt><dd>Pasta e dieta mediterranea &#8211;&#160;Antonella Di Girolamo / AGF</dd> <dt id="image-source"></dt> 	</dl><p id="adv-Bottom"></p>
<p>Nei mesi scorsi, proprio De Cecco (insieme con Auchan, Divella, Cocco e Lidl Italia, la quale era stata <a href="https://it.businessinsider.com/pasta-lidl-sanzione-provenienza-grano-duro/" target="_blank">addirittura sanzionata</a>) era finita nel mirino dell&#8217;Autorit&#224; garante della concorrenza e del mercato (Agcm) con l&#8217;accusa di <strong>vendere le proprie linee di pasta di semola di grano duro rappresentando &#8220;in maniera ingannevole le caratteristiche del prodotto&#8221;</strong>, enfatizzando l&#8217;italianit&#224; e in assenza di adeguate e contestuali indicazioni <strong>sull&#8217;origine</strong> anche estera del grano duro impiegato.<br>
Per tutta risposta, De Cecco, insieme con Auchan, Divella e Cocco, aveva preso degli impegni davanti all&#8217;Antitrust a correggere i propri comportamenti e a essere quindi pi&#249; trasparente sulla provenienza del grano, anche perch&#233; <strong>dal febbraio 2018 l&#8217;etichettatura di origine impone di indicare l&#8217;origine della materia prima, </strong>oltre che dove avviene la lavorazione.</p><p>&#160;</p><img src="data:image/gif;base64,R0lGODlhAQABAIAAAAAAAAAAACH5BAEAAAAALAAAAAABAAEAAAICRAEAOw=="><img src="https://cdn.gelestatic.it/businessinsider/it/2018/01/pasta-antteprima-2-1024x612.jpg"><dl><dt></dt><dd>Un piatto di pasta &#8211; GettyImages</dd> <dt id="image-source"></dt> 	</dl><p id="advHook-x21"></p>
<p>E l&#8217;attuale campagna pubblicitaria di De Cecco va dunque nella direzione di mettere chiaramente le carte in tavola sul grano: arriva anche dall&#8217;estero, e in particolare da California e Arizona &#8211; &#232; la posizione della societ&#224; &#8211; <strong>perch&#233; la qualit&#224; delle proteine rende la pasta migliore.</strong></p>
<p><strong>Leggi anche: <a href="https://it.businessinsider.com/grano-origine-provenienza-italia-rummo-coldiretti-ragioni-motivi/" target="_blank">Anche la pasta Rummo, come Barilla, si converte al grano 100% italiano. Ecco cosa c&#8217;&#232; dietro questa decisione</a></strong></p>
<p>Non devono pensarla allo stesso modo i numerosi pastifici, come <a href="https://it.businessinsider.com/provenienza-da-dove-viene-grano-duro-pasta-barilla-manifesto/" target="_blank">Barilla</a> e <a href="https://it.businessinsider.com/grano-origine-provenienza-italia-rummo-coldiretti-ragioni-motivi/" target="_blank">Rummo</a>, che invece proprio nei mesi scorsi hanno deciso di <strong>riconvertire le linee di produzione con grano al 100% italiano</strong>, mentre in precedenza per una parte della materia prima si rifornivano dall&#8217;estero.<br>
Nella stessa indagine terminata con la sanzione a Lidl, l&#8217;Antitrust aveva sottolineato come la produzione italiana di grano duro fosse <strong>&#8220;insufficiente per soddisfare la domanda per la produzione di pasta&#8221;</strong>. Tuttavia, <a href="https://it.businessinsider.com/grano-origine-provenienza-italia-rummo-coldiretti-ragioni-motivi/" target="_blank">interpellato di recente da Business Insider</a>, Emanuele Occhi, responsabile nazionale di Coldiretti, aveva spiegato che in Italia c&#8217;&#232; spazio &#8220;per coprire eventuali ulteriori richieste di conversione della filiera e della produzione da parte del mondo industriale. &#200; chiaro &#8211; aveva aggiunto Occhi &#8211; che, quando si decide di attuare una simile trasformazione, il lavoro e le semine vanno organizzati sul territorio; <strong>&#232; un processo che richiede tempo e non pu&#242; essere avviato cos&#236;, dall&#8217;oggi al domani&#8221;</strong>.</p>
</div>