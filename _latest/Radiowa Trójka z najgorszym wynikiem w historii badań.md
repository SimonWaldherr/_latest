--- 
extends: _layouts.post 
section: content 
image: https://ocdn.eu/pulscms-transforms/1/puSk9kpTURBXy9hYzA3YjE4NjVhMzU3NDhlZTExNDE4OTdhNmM0ZTY0OC5qcGeSlQMAPc0H0M0EZZMFzQNXzQHCgaExAQ 
title: > 
  Radiowa Trójka z najgorszym wynikiem w historii badań 
description: > 
  Radiowa Trójka zaliczyła najgorszy wynik w historii badania słuchalności Radio Track.Pod względem udziału w rynku, w danych za III kwartał, przeskoczyły ją trzy inne stacje.Trójka notuje już o ponad połowę gorsze wyniki niż w wakacje 2015 r.Radiowa Trójka w III kw.Już w okresie czerwiec-sierpień 2020 odnotowała najniższą wówczas słuchalność w historii badań - 3,9 proc.Ta pierwsza stacja wzrosła o 0,2 pkt proc., druga spadła o 0,2 pkt proc. 
date: 1602648730.872422 
--- 
Radiowa Trójka zaliczyła najgorszy wynik w historii badania słuchalności Radio Track. Pod względem udziału w rynku, w danych za III kwartał, przeskoczyły ją trzy inne stacje. Trójka notuje już o ponad połowę gorsze wyniki niż w wakacje 2015 r.

Radiowa Trójka w III kw. miała 3,3 proc. udziału w rynku - wynika z danych Radio Track. To najgorszy wynik w historii badania. Państwowe radio zostało wyprzedzone przez stacje Audytorium 17, RMF MAXXX i VOX FM.

Radiowa Trójka na dnie słuchalności

Trójka po raz kolejny zaliczyła spadek, o 0,6 pkt proc. Już w okresie czerwiec-sierpień 2020 odnotowała najniższą wówczas słuchalność w historii badań - 3,9 proc. Obecna słuchalność radia jest o ponad połowę niższa, niż rozgłośnia notowała w wakacje 2015 r., czyli przed zmianą władzy. Od tamtej pory Trójka notorycznie traci udział w rynku.

Na pierwszym miejscu zestawienia tradycyjnie już znalazło się RMF FM z wynikiem 28,5 proc. w grupie wiekowej 15-75 lat, a na drugim - Radio ZET z 12,1 proc. udziału. Ta pierwsza stacja wzrosła o 0,2 pkt proc., druga spadła o 0,2 pkt proc. Za nimi uplasowała się Eska, z 7,6 proc. udziału w rynku i takim samym spadkiem, jak Radio ZET.