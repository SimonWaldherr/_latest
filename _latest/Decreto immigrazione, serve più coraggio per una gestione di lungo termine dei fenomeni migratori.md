--- 
extends: _layouts.post 
section: content 
image: https://cdn.gelestatic.it/businessinsider/it/2019/04/AGF_EDITORIAL_2355650_pr.jpg 
title: > 
  Decreto immigrazione, serve più coraggio per una gestione di lungo termine dei fenomeni migratori 
description: > 
  Cittadinanza: ancora interventi marginali per un bisogno strutturaleUn secondo punto chiave su cui sarebbe servita maggiore ambizione è la questione della cittadinanza.In verità la questione della cittadinanza avrebbe poco a che fare con questi decreti, dato che la legge che la regola risale ancora al 1992.Ci auspichiamo quindi che il parlamento agisca in maniera più coraggiosa sia sulla durata massima delle pratiche che per una riforma della cittadinanza stessa.Bene il pragmatismo, manca la lungimiranzaLe modifiche ai Decreti Sicurezza rappresentano quindi un segnale importante di cambio di linea del governo, ma rimangono ancora insufficienti per una gestione di lungo termine dei fenomeni migratori.Ci auguriamo quindi che con la riforma della cittadinanza si inauguri una stagione di lungimiranza legislativa. 
keywords: > 
  lungo, più, serve, è, su, la, fenomeni, il, gestione, della, migratori, immigrazione, che, dei, una, cittadinanza, di, termine 
date: 1603226185.6089094 
--- 
<div><h5>* Tortuga &#232; un think-tank di studenti, ricercatori e professionisti del mondo dell&#8217;economia e delle scienze sociali, nato nel 2015 (www.tortugaecon.eu). Attualmente conta 51 membri, sparsi tra Europa e il resto del mondo. Scriviamo articoli su temi economici e politici, e offriamo alle istituzioni, associazioni e aziende un supporto professionale alle attivit&#224; di ricerca o policy-making.</h5><p id="adv-Middle1-dev"></p>
<p>&#160;</p><p id="adv-Bottom"></p>
<p>Poco pi&#249; di un anno fa, <a href="https://it.businessinsider.com/immigrazione-1-eliminare-il-decreto-sicurezza-2-uscire-dalla-logica-dellemergenza/" target="_blank">scrivevamo su questa testata</a> che una delle priorit&#224; per il governo Conte Bis dovesse essere l&#8217;immigrazione, eliminando i &#8220;Decreti Sicurezza&#8221; e iniziando un percorso di riforma che superasse l&#8217;ottica emergenziale. Nonostante la difficolt&#224; di abrogare i decreti, data la composizione della nuova maggioranza, <a href="https://it.businessinsider.com/lopportunita-mancata-del-decreto-sicurezza-smantellando-il-sistema-di-seconda-accoglienza-che-funziona-aumentera-lillegalita/?fbclid=IwAR19dcjZZYuMBDARqq4zVvfB8cklOk4D2roib5LLwkjNnwpF0RxPSnyQmr4&amp;refresh_ce" target="_blank">ci sembrava tuttavia importante auspicare modifiche sostanziali vista la gi&#224; precaria situazione del sistema di accoglienza italiano</a>. Lo scorso 5 ottobre, il Consiglio dei Ministri ha finalmente approvato il Decreto Immigrazione.</p><p>&#160;</p><h2>Il quadro politico</h2><p id="advHook-x21"></p>
<p>Le politiche migratorie sono un ambito di difficile compromesso politico: trattano di fenomeni complessi legati per&#242; a emozioni elementari, quali la paura ed il senso di appartenenza e bisogni basici come la sicurezza. A livello europeo, il Migration Pact, piano presentato il mese scorso dalla Commissione europea, <a href="https://it.businessinsider.com/commissione-europea-patto-sullimmigrazione-e-lasilo-migration-pact-naufraga-anche-la-solidarieta-europea/?fbclid=IwAR0MspiLmGrYic6zKyD-KfCne4lKqigd73Sg7TzDcQr4AwuoV6AvPK5J1P4" target="_blank">&#232; un chiaro esempio di compromesso al ribasso di dubbia fattibilit&#224;</a>.</p>
<p>Sul piano nazionale, i decreti frutto dell&#8217;accordo tra Lega e Movimento 5 Stelle non si erano occupati tanto della gestione della questione migratoria quanto della percezione del problema. Dalla scelta di chiamarli &#8220;Sicurezza&#8221;, all&#8217;inclusione di modifiche alle norme riguardanti le pratiche per la cittadinanza; dagli interventi che, svuotando gli Sprar (Sistema di Protezione Richiedenti Asilo e Rifugiati), privavano&#160; il sistema di iniziative di integrazione, alla &#8220;cancellazione amministrativa&#8221; dei richiedenti asilo impedendone l&#8217;iscrizione all&#8217;anagrafe. Il filo rosso dei decreti salviniani sembrava quello di precarizzare ulteriormente la questione migratoria, anzich&#233; affrontarla.</p>
<p>Il merito forse maggiore del nuovo Decreto Immigrazione &#232; quindi <strong>un approccio pragmatico.</strong> Il risultato, per&#242;, resta <a href="http://www.vita.it/it/article/2020/10/06/nuovo-decreto-immigrazione-passi-avanti-ma-ancora-punti-critici/156890/" target="_blank">un compromesso a tratti timido</a>. Il passaggio parlamentare di conversione in legge sar&#224; quindi un&#8217;occasione per ottenere risultati pi&#249; ambiziosi. Tuttavia, non &#232; scontato l&#8217;appoggio parlamentare della forza di maggioranza che aveva votato unanimamente a favore dei Decreti Sicurezza. Ci concentriamo di seguito su due punti su cui pensiamo ci sia ampio margine di miglioramento.</p>
<h2>Spendere meglio in accoglienza per investire in integrazione</h2>
<p>Il Decreto Immigrazione riabilita il sistema di accoglienza diffuso, conosciuto come Sprar e rinominato ora Sistema di Accoglienza e Integrazione (Sai). Tuttavia, l&#8217;adesione a livello comunale resta su base volontaria e non sono previsti particolari incentivi per incoraggiare i progetti Sprar, riconosciuti &#160;a livello internazionale, rispetto ai Cas (Centri di Accoglienza Straordinaria), gestiti dalle prefetture e oggetto di <a href="https://www.ilfattoquotidiano.it/2017/02/01/rifugiati-accoglienza-a-doppio-binario-costi-segreti-e-gestioni-opache-per-i-137mila-ospitati-nei-centri-cas/3321701/" target="_blank">numerosi casi di malagestione</a>. Il tema della seconda accoglienza viene affrontato <strong>come un investimento e non un costo</strong>, prevedendo servizi di base equiparati ma supporto all&#8217;integrazione differenziato &#8211; ad esempio, corsi di lingua e mediazione culturale per tutti ma inserimento lavorativo solo per chi ha gi&#224; ottenuto la protezione internazionale. Purtroppo, per&#242;, non si affronta la questione della spesa inefficiente ed inefficace legata alla gestione dei Cas, mai nominati nel nuovo decreto, dove non &#232; previsto alcun servizio di integrazione e che <a href="https://it.businessinsider.com/lopportunita-mancata-del-decreto-sicurezza-smantellando-il-sistema-di-seconda-accoglienza-che-funziona-aumentera-lillegalita/?fbclid=IwAR19dcjZZYuMBDARqq4zVvfB8cklOk4D2roib5LLwkjNnwpF0RxPSnyQmr4&amp;refresh_ce" target="_blank">nel 2017 ospitavano tre volte pi&#249; persone degli Sprar per periodi spesso superiori a un anno</a>.</p>
<p>La discussione parlamentare potrebbe quindi porsi l&#8217;obiettivo di rafforzare la collaborazione con l&#8217;Anci per stimolare la diffusione del Sistema di Accoglienza e Integrazione e <a href="https://www.lavoce.info/archives/69965/accoglienza-quando-la-realta-smentisce-le-narrazioni/?fbclid=IwAR1Xa3FhEpiHWl7J-agVNA4gBbpfiCzT0hyX7dsd8s7kBeqGXqe1ZRpBt_o" target="_blank">investire su miglioramenti efficaci come la creazione di standard nazionali e valutazioni dei risultati socio-occupazionali</a>, recuperando risorse destinate ora ai Cas.</p>
<h2>Cittadinanza: ancora interventi marginali per un bisogno strutturale</h2>
<p>Un secondo punto chiave su cui sarebbe servita maggiore ambizione &#232; la questione della cittadinanza. Il primo Decreto Sicurezza aveva esteso da due a quattro anni il termine delle procedure per la cittadinanza per matrimonio o naturalizzazione; <strong>la norma era inoltre retroattiva</strong>, ritardando cos&#236; anche le procedure gi&#224; in corso. In pratica, una persona extracomunitaria, per ottenere la cittadinanza italiana, doveva risiedere legalmente in Italia per un minimo di 10 anni e poi aspettarne fino a quattro per le pratiche &#8211; <strong>una strategia di dissuasione burocratica</strong>. Il nuovo decreto riduce il termine a tre anni, cercando inesplicabilmente un compromesso tra la durata prima e dopo i Decreti Sicurezza, senza peraltro prevedere retroattivit&#224;. Dettagli che possono sembrare marginali, ma che significano anni di differenza per chi, pur avendo tutti i requisiti, aspetta di vedersi riconosciuti i diritti legati alla cittadinanza.</p>
<p>In verit&#224; la questione della cittadinanza avrebbe poco a che fare con questi decreti, dato che la legge che la regola risale ancora al 1992. &#200; possibile che non si sia investito maggiore capitale politico nel negoziare un ritorno a due anni per le pratiche con l&#8217;obiettivo di usarlo invece per una vera riforma della cittadinanza, che includa lo ius culturae. Con questo termine si indica il diritto alla cittadinanza per coloro che hanno terminato un ciclo di studi in Italia. I sondaggi sul tema indicano che <a href="https://www.youtrend.it/2019/11/13/ius-soli-ius-culturae-sondaggio-come-la-pensano-gli-italiani/" target="_blank">il 67% degli Italiani &#232; favorevole a questa misura</a>. &#200; inoltre una legge che darebbe finalmente una risposta alle istanze degli Italiani di seconda generazione, che da anni richiamano attenzione sull&#8217;esclusione giuridica a cui sono soggetti, come abbiamo approfondito nel <a href="http://www.egeaeditore.it/ita/prodotti/sociologia/ci-pensiamo-noi.aspx" target="_blank">nostro libro &#8220;Ci Pensiamo Noi&#8221;</a>.</p>
<p>Ci auspichiamo quindi che il parlamento agisca in maniera pi&#249; coraggiosa sia sulla durata massima delle pratiche che per una riforma della cittadinanza stessa.</p>
<h2>Bene il pragmatismo, manca la lungimiranza</h2>
<p>Le modifiche ai Decreti Sicurezza rappresentano quindi un segnale importante di cambio di linea del governo, ma <strong>rimangono ancora insufficienti</strong> per una gestione di lungo termine dei fenomeni migratori. L&#8217;ampliamento della convertibilit&#224; dei permessi di soggiorno e l&#8217;estensione dei tipi di protezione rappresentano un passo avanti, continuano per&#242; a mancare investimenti su strumenti come <a href="https://www.huffingtonpost.it/entry/corridoi-umanitari-e-rimpatri-assistiti-contro-la-tratta-dei-migranti_it_5d370af1e4b004b6adb61aaf?sgagsweycd&amp;fbclid=IwAR2RuR_xsrakJ-DKFzVf_-lZogMhMNMvb3-fVAMn7qhlKhrsdq-26Oz4gTk" target="_blank">i corridoi umanitari e i rimpatri volontari assistiti</a>, nonch&#233; una <a href="https://www.huffingtonpost.it/entry/ce-unalternativa-alla-criminalizzazione-dei-migranti_it_5d400d02e4b01d8c978100e4?utm_hp_ref=it-homepage&amp;ncid=other_homepage_tiwdkz83gze&amp;utm_campaign=mw_entry_recirc&amp;fbclid=IwAR2_EdjZJTKKIc_7T3WHqxD8kvIdd_TtoXmCjfiNXDTov_AdsytUwat00cE" target="_blank">riapertura delle vie legali</a>, unica vera alternativa agli arrivi irregolari. Per superare l&#8217;approccio emergenziale bisogna quanto prima superare la legge Bossi-Fini, <strong>la cui impostazione securitaria si &#232; da tempo rivelata controproducente</strong>, aumentando l&#8217;immigrazione irregolare a discapito di quella regolare. Ci auguriamo quindi che con la riforma della cittadinanza si inauguri una stagione di lungimiranza legislativa.</p>
<p>&#160;</p>
</div>