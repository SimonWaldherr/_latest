--- 
extends: _layouts.post 
section: content 
image: https://cdn.gelestatic.it/businessinsider/it/2020/10/cul-is09bp4nk-1024x683.jpg 
title: > 
  La paura del Covid rafforza capi e gerarchie: così i lavoratori perdono autonomia e l’azienda non innova 
description: > 
  La pandemia di Covid-19 che ha messo in ginocchio le aziende sta avendo un effetto negativo anche sul loro modello di organizzazione del lavoro.“In un momento di ansia e incertezza sul futuro come quello attuale è comprensibile che molte più decisioni vengano prese da pochi capi.AgfUno dei fattori che rischia di essere molto condizionato dal covid è la collaborazione tra diversi dipartimenti.La crisi sanitaria alimenta la tendenza a limitare la collaborazione all’interno del proprio reparto: come si legge nello studio, “più le persone sperimentano paura e preoccupazione, più si contrae il raggio di rilevanza del proprio mondo professionale.Così invece di rompere i “silos”, cioè i compartimenti stagni dove si rinchiudono i reparti di un’azienda, questi si rafforzano. 
date: 1603105894.0350535 
--- 
<div><p>La pandemia di <strong>Covid-19</strong> che ha messo in ginocchio le aziende sta avendo un effetto negativo anche sul loro modello di organizzazione del lavoro. Infatti, molte&#160;imprese prima dell&#8217;emergenza sanitaria avevano cominciato a scardinare le <a href="https://it.businessinsider.com/basta-capi-manager-e-gerarchie-il-metodo-aequacy-per-lorganizzazione-del-lavoro-team-di-dipendenti-si-auto-organizzano/">vecchie strutture piramidali</a> che aumentano la <strong>burocrazia</strong> e irrigidiscono&#160;processi, riducendo lo spazio di manovra e la libert&#224; di iniziativa dei dipendenti. Ma ora il <strong>coronavirus</strong> le sta spingendo a imboccare un &#8220;percorso involutivo&#8221;, caratterizzato da un ritorno a vecchi <strong>schemi gerarchici</strong>, autorit&#224; centralizzata e mancanza di indipendenza dei lavoratori. &#8220;In un momento di ansia e incertezza sul futuro come quello attuale &#232; comprensibile che molte pi&#249; decisioni vengano prese da pochi capi. Il problema &#232; quando i dipendenti si limitano a eseguire direttive dall&#8217;alto, in una dinamica negativa di deresponsabilizzazione&#8221;, spiega a <strong>Business Insider Italia</strong> <strong>Giovanna D&#8217;Alessio</strong>, partner di <strong>Asterys</strong>, societ&#224; globale di sviluppo organizzativo. Che precisa: &#8220;Nella fase di crisi generata dal covid, che alimenta insicurezze e paure, le persone si aspettano chiari piani di emergenza dai vertici, &#232; normale oltre che giusto. Ma &#232; preoccupante se la responsabilit&#224; rimane solo legata al management: quando i lavoratori diventano meri esecutori di ordini, non partecipano al processo decisionale, non si assumono rischi, e non liberano il loro potenziale creativo e operativo che favorisce l&#8217;innovazione&#8221;.</p><p id="adv-Middle1-dev"></p>
 <img src="data:image/gif;base64,R0lGODlhAQABAIAAAAAAAAAAACH5BAEAAAAALAAAAAABAAEAAAICRAEAOw=="><img src="https://cdn.gelestatic.it/businessinsider/it/2020/10/Giovanna-DAlessio_rid-683x1024.jpg"><dl><dt></dt><dd>Giovanna D&#8217;Alessio, Asterys</dd> <dt id="image-source"></dt> 	</dl><p id="adv-Bottom"></p>
<p>Una nuova ricerca realizzata da Asterys mette in luce proprio il rischio involuzione che corrono le organizzazioni aziendali all&#8217;indomani della crisi sanitaria internazionale. Pi&#249; nel dettaglio, il report &#8220;Organizzazione 2020, rischio involuzione&#8221; si basa su un sondaggio che considera aziende grandi e medie nei pi&#249; grandi paesi europei, anche se si focalizza soprattutto sull&#8217;Italia: obiettivo dell&#8217;analisi &#232; stato quello di valutare a sei mesi dall&#8217;inizio della pandemia i punti di vista di dirigenti, manager e dipendenti su &#8220;struttura, cultura organizzativa, processi e tipo di leadership che renderanno vincenti le aziende nel prossimo futuro&#8221;. Se da un lato emerge un certo slancio verso l&#8217;agilit&#224; organizzativa delle aziende; dall&#8217;altro, si avverte il pericolo di ricadere in vecchi schemi verticistici, dove i lavoratori sono sempre pi&#249; dipendenti dalla guida di leader e supervisori.</p><p>&#160;</p><img src="data:image/gif;base64,R0lGODlhAQABAIAAAAAAAAAAACH5BAEAAAAALAAAAAABAAEAAAICRAEAOw=="><img src="https://cdn.gelestatic.it/businessinsider/it/2020/10/sondaggio.png"><dl><dt></dt><dd>Il campione del sondaggio 2020 di Asterys</dd> <dt id="image-source"></dt> 	</dl><p id="advHook-x21"></p>
<p>Gli stati d&#8217;animo creati dall&#8217;emergenza Covid, infatti, spingono le persone a reagire alla situazione di incertezza attendendo risposte e una <strong>direzione strategica</strong> dall&#8217;alto: &#8220;Si tratta di una reazione umana, si cercano dei punti di riferimento. Tuttavia, per noi si &#232; accesa una lampadina rossa, perch&#233; questa crisi pu&#242; ostacolare lo sviluppo di una maggiore agilit&#224; organizzativa delle aziende e segnare il ritorno a un modo di lavorare vecchio e poco efficiente&#8221;, ci dice <strong>Stefano Petti</strong>, partner di Asterys.</p>
 <img src="data:image/gif;base64,R0lGODlhAQABAIAAAAAAAAAAACH5BAEAAAAALAAAAAABAAEAAAICRAEAOw=="><img src="https://cdn.gelestatic.it/businessinsider/it/2020/10/Stefano-Petti_rid3-683x1024.jpg"><dl><dt></dt><dd>Stefano Petti, Asterys</dd> <dt id="image-source"></dt> 	</dl><p>Infatti, come si evince dallo studio, il campione intervistato &#232; consapevole delle caratteristiche che un&#8217;azienda dovr&#224; avere in futuro per prosperare anche nei momenti di difficolt&#224;: lavoratori responsabili e network di team auto-organizzanti; processi decisionali partecipati e decentralizzati, basati sull&#8217;assenso; totale (o quasi) condivisione e trasparenza delle informazioni; e cicli di feedback continuo da pari grado. Tuttavia, il passaggio verso strutture snelle e agili, basate su autorit&#224; distribuite e visione sistemica, &#232; ora ostacolato dagli effetti dalla pandemia, soprattutto paura e preoccupazioni da essa suscitati, che spingono i dipendenti a preferire meno le collaborazioni trasversali fra team diversi e ad aspettarsi maggiori direttive dai capi e procedure pi&#249; complesse e rigorose, oltre che a rinunciare alla propria capacit&#224; di giudizio e di auto-direzione. &#8220;Con un pericolo &#8211; avverte Stefano Petti -. Se l&#8217;autorit&#224; &#232; in capo a pochi soggetti, quando questi punti di riferimento dell&#8217;azienda vengono a mancare in un momento di incertezza, tutte le altre persone nelle parti pi&#249; basse della piramide si sentono perdute, proprio perch&#233; non sono state abituate a prendere decisioni e a lavorare con alti livelli di responsabilit&#224;&#8221;.</p>
 <img src="data:image/gif;base64,R0lGODlhAQABAIAAAAAAAAAAACH5BAEAAAAALAAAAAABAAEAAAICRAEAOw=="><img src="https://cdn.gelestatic.it/businessinsider/it/2017/05/lavoro_giovani-1024x683.jpg"><dl><dt></dt><dd>Agf</dd> <dt id="image-source"></dt> 	</dl><p>Uno dei fattori che rischia di essere molto condizionato dal covid &#232; la collaborazione tra diversi dipartimenti. Il lavoro di squadra trasversale ai vari settori di un&#8217;azienda favorisce innovazione e migliora le performance: una ricetta ritenuta vincente da dipendenti e manager prima della pandemia, ma che risulta meno popolare dopo la crisi del 2020, nonostante sia la scelta ritenuta strategica. La crisi sanitaria alimenta la tendenza a limitare la collaborazione all&#8217;interno del proprio reparto: come si legge nello studio, &#8220;pi&#249; le persone sperimentano paura e preoccupazione, pi&#249; si contrae il raggio di rilevanza del proprio mondo professionale. In poche parole, le persone restringono il loro circolo di interesse e influenza, perdendo una visione pi&#249; sistemica&#8221;.</p>
<p>Quindi la collaborazione non scompare, ma si riduce, perch&#233; i team focalizzano l&#8217;attenzione solo sul settore di competenza, perdendo di vista tutto il resto. &#8220;Una logica che viene rafforzata dal lavoro da remoto, che non &#232; smart working ma remote working&#8220;, aggiunge Giovanna D&#8217;Alessio, che spiega: &#8220;Le persone si ritrovano a casa a lavorare usando le stesse metodologie, pratiche e approcci adottati in ufficio, caratterizzasti da struttura gerarchica e controllo del capo. L&#8217;unica cosa che cambia sono i mezzi tecnologici usati per tenere i contatti con i colleghi&#8221;. In altre parole, le dinamiche delle strutture tradizionali vengono trasferite dall&#8217;ufficio alle mura domestiche: &#8220;In contesti del genere, le persone non trovando sufficiente supporto nei processi, nella tecnologia e nella leadership, si concentrano sulle modalit&#224; che hanno maggior capacit&#224; di generare dei risultati: la collaborazione con i colleghi pi&#249; prossimi e pi&#249; funzionali&#8221;, ricordano gli autori del report. Cos&#236; invece di rompere i &#8220;silos&#8221;, cio&#232; i compartimenti stagni dove si rinchiudono i reparti di un&#8217;azienda, questi si rafforzano.</p>
<p><a href="https://cdn.gelestatic.it/businessinsider/it/2020/03/smartworking.jpg"><img class="alignnone size-full wp-image-85992" src="data:image/gif;base64,R0lGODlhAQABAIAAAAAAAAAAACH5BAEAAAAALAAAAAABAAEAAAICRAEAOw==" alt="smartworking" width="1200" height="800"><img class="alignnone size-full wp-image-85992" src="https://cdn.gelestatic.it/businessinsider/it/2020/03/smartworking.jpg" alt="smartworking" width="1200" height="800"></a></p>
<p>Diversamente, il lavoro da casa diventa agile quando si assiste a un cambio tecnologico e culturale, che snellisce i processi operativi. &#8220;Lo smart working non implica solo il cambiamento del luogo di lavoro e degli strumenti tecnologici adottati, ma anche il ripensamento del <strong>contratto psicologico con il dipendente</strong>, a cui bisogna riconoscere maggiore autonomia: deve sentirsi libero di gestire tempo e risorse per il raggiungimento dell&#8217;obiettivo, senza il continuo controllo di una cane da guardia. Un cambiamento di paradigma che deve essere integrato nei valori dell&#8217;azienda&#8221;, chiarisce&#160;Giovanna D&#8217;Alessio.</p>
<p>In altre parole, non serve imporre dei cambiamenti che sono compatibili con i tradizionali schemi gerarchici: sarebbe una trasformazione solo di facciata, non reale. &#200; un corto circuito che non riguarda solo il lavoro da remoto: &#8220;Indipendentemente dai settori, ci sono tutta una serie di dinamiche limitanti che remano contro il benessere dei dipendenti, la prosperit&#224; e l&#8217;innovazione dell&#8217;azienda: dai compartimenti stagni alla burocrazia, dalla mancanza di autonomia e responsabilit&#224; fino a un processo decisionale centralizzato. Serve una trasformazione radicale che scardini questi elementi&#8221;, continua D&#8217;Alessio, ricordando quanto &#232; importante in questo processo il ruolo dei manager: &#8220;Servono leader visionari e dalla ricerca risulta che &#232; proprio il senior management a essere pi&#249; ricettivo sulla necessit&#224; di sviluppare una maggiore agilit&#224; organizzativa, trasformando l&#8217;azienda in un network coordinato di team autonomi che operano e collaborano sulla base di principi condivisi. Anche per questo, a partire dal 21 ottobre ogni mercoled&#236; alle 17.00 terremo dei webinar gratuiti sul sito di&#160;<a href="https://aequacy.it/">aequacy</a> per parlare con alcuni dirigenti e manager proprio di come l&#8217;azienda dovrebbe essere strutturate per avere successo nel prossimo futuro&#8221;.</p>
</div>