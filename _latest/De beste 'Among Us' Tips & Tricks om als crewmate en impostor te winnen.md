--- 
extends: _layouts.post 
section: content 
image: https://sm.mashable.com/t/mashable_nl/photo/default/schermafbeelding-2020-10-16-om-120153_r9yp.1200.png 
title: > 
  De beste 'Among Us' Tips & Tricks om als crewmate en impostor te winnen 
description: > 
  Als je namelijk begint met spelen is het vrij onduidelijk en weet je niet goed wat je moet doen.Reis in een groepAls je als een groep reist is het voor de Impostor een stuk lastiger om iemand ongezien te vermoorden.Maar vertrouw diegene niet te snel, want soms komt de Impostor helpen om zichzelf niet verdacht te maken.Zeg waar je was en wat je deed, hierdoor word je een stuk minder verdacht en lijk je een goede crewmate.DownloadenHopelijk heb je wat aan deze tips en tricks gehad en ben je nu voorbereid om een paar potjes te winnen. 
keywords: > 
  niet, die, impostor, tricks, er, te, je, het, een, om, als, crewmate, winnen, en, kan, beste, tips 
date: 1603239138.5084784 
--- 
<div><p>Among Us zou best wel &#233;&#233;n van de meest populaire spellen van 2020 kunnen zijn. Het spel is de afgelopen tijd enorm gegroeid en iedereen is het massaal gaan spelen. En dat snap ik wel, want als je de game doorhebt kan je echt niet meer stoppen. Het is een leuke game om met een hele groep vrienden te spelen. En dit komt allemaal weer goed uit nu we toch weer thuis zitten.</p>

<p>In het spel moet je <i>taken volbrengen </i>(als crewmate) en de Impostor (soort van mol) ontmaskeren, als jij zelf de Imposter bent moet je alle Crewmates proberen te vermoorden. En dit gaat niet altijd even makkelijk. Om het allemaal wat makkelijker te maken heb ik hier verschillende tips en tricks voor Among Us.</p>

<h3>Tips en tricks: v&#243;&#243;rdat je begint</h3>
<p>Je moet natuurlijk niet zomaar aan een game beginnen. Je moet wel een beetje weten wat je moet doen en hoe het spel werkt. Daarom heb ik hier alvast 2 tips voordat je begint met Among Us:</p>

<h4><i><strong>Kijk YouTube video&#8217;s</strong></i></h4>
<p>Dit is echt een belangrijke tip. Als je namelijk begint met spelen is het vrij onduidelijk en weet je niet goed wat je moet doen. Met behulp van filmpjes ga je het spel begrijpen en leer je wat je moet doen. Er zijn tegenwoordig heel veel filmpjes te vinden over Among Us. En dit is niet alleen fijn voor de beginners, maar ook voor de mensen die al wat verder zijn. Je leert namelijk ook nieuwe dingen die je niet wist. De filmpjes zijn niet alleen leerzaam om te kijken maar het is ook nog eens heel leuk en grappig.</p>

<p><strong>CHECK OOK: <a href="/entertainment/2731/dit-is-waarom-among-us-zo-populair-is">Dit is waarom Among Us zo populair is</a></strong></p>

<p class="vplayer"></p>

<h4><i><strong>Gebruik <a href="https://discord.com/" rel="noopener" target="_blank">Discord</a></strong></i></h4>
<p>Als er een dode speler wordt gevonden kan de dood gereport worden. Nu volgt er een stemronde. Normaal zou je dit moeten typen op je toetsenbord, maar dan komt niet altijd alles over zoals je het zou willen. Als je met een vaste vriendengroep Among Us wilt spelen kan je een Discord-groep of gesprek aanmaken, al je vrienden uitnodigen en vervolgens met je stem argumenten over proberen te brengen. Je kan ook <i>community Discord-groepen </i>joinen en het spel met willekeurige mensen spelen, maar het spelen met vrienden is een stuk leuker.</p>

<p>Als je de Impostor bent moet je wel goed kunnen liegen, want het overhalen van crewmates om <i>niet op je te stemmen </i>kan soms nog wel lastig zijn... Als crewmate is het gebruik van Discord perfect, zo kan je in korte tijd veel informatie overbrengen. Tijdens het potje demp je je microfoon, je praat alleen tijdens stemrondes en <i>emergency meetings</i>.</p>

<h3>Tips en tricks: voor Crewmates</h3>
<p>In het spel zijn er dus twee rollen. Aan het begin krijg je je rol toegewezen en moet je de taak of taken doen die bij deze rol hoort. Negen van de tien keer ben je wel een crewmate. En voor deze rol heb ik wat leuke tips en tricks.</p>

<img alt="" class="image photo" src="https://sm.mashable.com/mashable_nl/photo/default/img-8158_ejq4.png">

<h4><i><strong>Laat zien dat je een Crewmate ben</strong>t</i></h4>
<p>Dit is erg belangrijk: laat zien dat je ook &#233;cht taken aan het voltooien bent. Dit doe je door naar de <i>uitroeptekens </i>op de <i>kaart </i>te gaan en daar die taken te voltooien, als je klaar bent gaat de <i>voortgansbalk </i>die bovenaan het scherm te zien is (meestal) omhoog. Als <i>visual tasks </i>aanstaat (kan je bij het maken van een game in de lobby instellen) kan je je onschuldigheid ook daarmee bewijzen, dat laat animaties zien wanneer je sommige taken zoals een <i>medbay scan </i>of <i>afval dumpen </i>doet. Impostors kunnen g&#233;&#233;n tasks voltooien (behalve <i>sabotages </i>die ze zelf veroorzaakt hebben).</p>

<h4><i><strong>Reis in een groep</strong></i></h4>
<p>Als je als een groep reist is het voor de Impostor een stuk lastiger om iemand ongezien te vermoorden. Als de Imposter namelijk iemand vermoordt (wat heel dom is) in het bijzijn van de groep, kan de moord gelijk report worden. Dan zijn er genoeg getuigen en kan de Impostor weg worden gestemd. Maar de Impostor is meestal wel slim genoeg dus doet dit (hopelijk) niet. Dit betekent dat je langer kan overleven en al je taken kan voltooien en uiteindelijk misschien wel wint. Let wel op dat je niet met maar &#233;&#233;n iemand op stap gaat, deze persoon kan namelijk de impostor zijn waardoor er niemand is om je moord te reporten!</p>

<h4><i><strong>Fix de sabotages</strong></i></h4>
<p>Als crewmember wil je altijd zo snel mogelijk de sabotages gemaakt hebben. Zo kan bijvoorbeeld de Reactor ontploffen, als dit gebeurt is het sowieso einde spel en wint de Impostor en kunnen de lichten uitgezet worden waardoor niemand (behalve de impostor) nog wat ziet. De Impostor is trouwens degene die <i>sabotages </i>kan veroorzaken. Kijk dus goed om je heen wie er wel en niet staat. Maar vertrouw diegene niet te snel, want soms komt de Impostor helpen om zichzelf niet verdacht te maken.</p>

<h4><i><strong>Stem niet zomaar iemand weg</strong></i></h4>
<p>Het klinkt misschien voor de hand liggend maar dat is het niet. Als jullie als groep namelijk alles verdacht vindt lijken en elke keer onschuldige cremates wegstemmen, omdat ze er toevallig waren, hou je na een aantal stemrondes weinig onschuldige mensen over. Stem daarom echt pas iemand weg als er goed bewijs is, druk anders gewoon op Skip en stem niemand weg. Hoe minder Crewmates hoe makkelijker het wordt voor de Imposter.</p>

<img alt="" class="image photo" src="https://sm.mashable.com/mashable_nl/photo/default/img-8162_gxe2.png">

<img alt="" class="image photo" src="https://sm.mashable.com/mashable_nl/photo/default/img-8177_6yg4.png">

<h4><i><strong>Doe ook echt je taken</strong></i></h4>
<p>Als je het spel wilt winnen moet je dit zeker doen. Als je nieuw bent loop je misschien nog rondjes, maar taken doen is echt belangrijk. Als het potje namelijk langer duurt en alle taken zijn volbracht heb je gewoon gewonnen. Volg dus niet alleen maar mensen maar doe gewoon je taken. Misschien win je het potje namelijk wel.</p>

<img alt="" class="image photo" src="https://sm.mashable.com/mashable_nl/photo/default/img-8180_kk7y.png">

<h3>Tips en tricks: voor de Impostor</h3>
<p>Het is zo ver: je bent na al die potjes eindelijk de Impostor. En nu je dat een keer bent wil je het natuurlijk wel doen en natuurlijk winnen. Hier vind je de tips en tricks voor de Impostor.</p>

<img alt="" class="image photo" src="https://sm.mashable.com/mashable_nl/photo/default/img-8169_evf9.png">

<h4><i><strong>Blijf niet wachten</strong></i></h4>
<p>Als het potje begint moet je geen grote groepen mensen volgen, ga dus je eigen weg en blijf niet wachten in de Cafetaria. Doe gewoon net alsof dat je naar je taak toegaat en sla later pas toe. Als je rustig rondloopt is er vast wel iemand die alleen in een kamer is.</p>

<img alt="" class="image photo" src="https://sm.mashable.com/mashable_nl/photo/default/img-8171_pmrq.png">

<h4><i><strong>Doe je 'taken' </strong></i></h4>
<p>Als impostor kan je g&#233;&#233;n crewmate-taken voltooien, dit betekent dat je moet weten waar de taken precies zitten. Je kan bijvoorbeeld onthouden welke taken je eerder als crewmate hebt gedaan, mensen nadoen die je tegenkomt of kijken naar de uitroeptekens op je eigen kaart om een taak-indicatie te krijgen. Als je niet zeker bent wat voor taak er in een bepaalde kamer zit moet je gewoon de andere persoon die w&#233;l zo'n taak doet observeren, misschien kom je weg met het argument dat je er al klaar mee was.</p>

<h4><i>Strike (geen) pose</i></h4>
<p>Als je de impostor bent moet je er rekening mee houden dat er crewmates naar de camera's kunnen die over de map zijn verspreid, je ziet dat de camera's aanstaan door het knipperende rode lampje. Vermoord daar dus geen mensen! Als impostor kan je zelf ook op de <i>security cameras </i>en in <i>admin </i>kijken naar waar spelers zich ongeveer bevinden.</p>

<h4><i><strong>Blijf saboteren</strong></i></h4>
<p>Als jij wat saboteert gaan de crewmates allemaal naar die plek om het te fixen, anders kan het schip neerstorten &#243;f hebben ze heel lang geen zicht. Er zijn namelijk altijd mensen die wat langere taken hebben en die niet met hun taak stoppen. Dit is nu een goede prooi voor de Impostor. Omdat iedereen de sabotage probeert te fiksen kan je goed toeslaan en mensen naar de andere kant van de map leiden. Het is ook mogelijk om deuren te sluiten, zo kan je bijvoorbeeld lichamen verbergen en zelf wegrennen naar een andere locatie.</p>

<img alt="" class="image photo" src="https://sm.mashable.com/mashable_nl/photo/default/img-8172_aqtn.png">

<h4><i><strong>Ga wel naar de gesaboteerde locatie</strong></i></h4>
<p>Je moet natuurlijk niet te lang wegblijven, dit maakt je verdacht. Als crewmate wil je natuurlijk overleven, dus ga na je (eventuele) kill gelijk naar de plek. Laat ook zien dat je onderweg was, ook al kom je wat later het lijkt net alsof je toch wilde helpen.</p>

<h4><i><strong>Zorg dat je een alibi hebt</strong></i></h4>
<p>Als er nou een dood lichaam wordt gevonden en er komt een meeting zorg dan dat je niet te verdacht bent. Zeg waar je was en wat je deed, hierdoor word je een stuk minder verdacht en lijk je een goede crewmate. Misschien is het zelf mogelijk om anderen te beschuldigen van vreemde bewegingen en looproutes om hen er vervolgens uit gestemd te laten worden.</p>

<h4><i><strong>Selfreport</strong></i></h4>
<p>Het reporten van een kill die je zelf hebt gemaakt kan een goede manier zijn om jezelf minder verdacht te maken. Let er wel op dat veel mensen dit trucje tegenwoordig al door hebben, dus doe het niet als er helemaal niemand in de buurt loopt. Het is dan namelijk wel verdacht als jij opeens een moord report...</p>

<img alt="" class="image photo" src="https://sm.mashable.com/mashable_nl/photo/default/img-8175_4vt9.png">

<h4><i><strong>Kill iemand die het spel begrijpt</strong></i></h4>
<p>Mensen die de game al goed begrijpen en alles al weten zijn een grote bedreiging voor jou. Deze mensen weten al vaak belangrijke dingen en weten waar ze op moeten letten. Dit is voor jou als Imposter dus niet heel handig, kill eerste degene die het spel begrijpen en hou de nieuwelingen over. Zij begrijpen het spel minder goed en zullen jou eerder vertrouwen.</p>

<h3>Downloaden</h3>
<p>Hopelijk heb je wat aan deze tips en tricks gehad en ben je nu voorbereid om een paar potjes te winnen. Onderschat het liegvermogen van je crewmates niet, want niets is wat het lijkt... De game is gratis te downloaden op de App Store en Google Play Store. Voor 4 euro heb je de PC-versie op Steam, z&#243;nder advertenties erin!</p>

<img alt="" class="image photo" src="https://sm.mashable.com/mashable_nl/photo/default/img-8173_fsn6.png">

<p> </p>
  
  </div>