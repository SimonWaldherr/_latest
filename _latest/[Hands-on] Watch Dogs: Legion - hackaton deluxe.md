--- 
extends: _layouts.post 
section: content 
image: https://sm.mashable.com/t/mashable_nl/photo/default/schermafbeelding-2020-10-06-om-153744_n1bh.1200.png 
title: > 
  [Hands-on] Watch Dogs: Legion - hackaton deluxe 
description: > 
  Als je bekend bent met het concept achter de originele Watch Dogs-games, ben je ook bekend met het idee achter Watch Dogs: Legion.Vervolgens injecteerde je bijvoorbeeld een virus in een database, nadat je een (wat ik wel uniek en leuk vond) platform-parcour hebt afgelegd.De wereld van Watch Dogs: LegionWatch Dogs: Legion is een open-world game en laat je dus heel Londen verkennen.Ik denk met name dat het uitproberen van missies met steeds andere personages de grote charme van de game gaat zijn.En het rondwandelen in het moderne Londen. 
date: 1602425123.985776 
--- 
Als je bekend bent met het concept achter de originele Watch Dogs-games, ben je ook bekend met het idee achter Watch Dogs: Legion. Je bent een hacker en moet puzzels oplossen en infiltreren op verboden plekken, tóch doet Legion dat met een unieke twist die voor veel variatie zorgt.

Bouw een 'leger'

In Watch Dogs: Legion is het Londen in de nabije toekomst getroffen door een grote aanslag, de hackersgroep DedSec wordt daar vals van verdacht. Om de straten veilig te houden is een privé-leger opgeroepen om Londen veilig te houden, maar die groep is niet helemaal te vertrouwen. Jij moet als DedSec-hacker het vertrouwen van de verschillende districten in Londen terugwinnen, maar de groep is versplinterd en je kan het niet alleen...

Sommige personen hebben héle futuristische krachten. - Foto: Ubisoft

Het unieke van de game is dat je iedereen op straat kan aanspreken om jouw groep te vergezellen, hoe meer zielen hoe meer vreugd. Iedereen op straat heeft unieke krachten en een look om ergens handig bij te zijn. Zo kan je als bouwvakker bijvoorbeeld ongezien een bouwterrein betreden. Om iemand te overtuigen je groep te vergezellen moet je een missie die soms kort en soms lang duurt voltooien, er zit veel variatie in die missies voor het feit dat er honderden speelbare karakters zijn.

Als je een beveiliger weet te rekruteren kom je gemakkelijk dit soort poortjes door. - Foto: Ubisoft

Tijdens het spelen merkte ik dat het zeker een voordeel had om bepaalde karakters bij een specifieke missie te gebruiken, zorg er dus wel voor dat je ongeveer weet waar en hoe de missie zich gaat afspelen. Ook je speelstijl verandert bij de verschillende karakters

Missies en gameplay

Meestal begint een missie met het toegang krijgen tot een gesloten gebied, denk dan aan een kantoor, een ondergrondse bunker of een politiebureau. Met verschillende karakters kan je op verschillende manieren binnenkomen, dus speel vooral niet steeds met hetzelfde karakter. Zelf vond ik het leuk om met een enorme drone ongezien ergens binnen te vliegen. Het is pas als je binnen bent, dat de missies wat minder gevarieerd worden.

Don't hack and fly kids! - Foto: Ubisoft

Als je een gebied bent binnengeslopen of gewoon iedereen hebt omgelegd komt het middenstuk van de missie. Soms moet je data vergaren, soms moet je iemand ondervragen en soms een gebeurtenis reconstitueren.

De spin-achtige robot is enorm klein, en kan dus handig door smalle buizen en plekjes heen. - Foto: Ubisoft

In de missies die ik gespeeld heb deed ik dit met de kleine spin-achtige robot, die (heel toevallig) overal in de buurt lag om gemakkelijk gehackt te worden. Vervolgens injecteerde je bijvoorbeeld een virus in een database, nadat je een (wat ik wel uniek en leuk vond) platform-parcour hebt afgelegd. Vooral het stuk dat je binnenin zo'n gebouw of plek moet komen is heel leuk met alle karakters, maar zodra je bijvoorbeeld met de spin aan het spelen bent is er niet veel variatie meer, behalve dat je mensen in het gebouw kan vermoorden met die speciale krachten.

De wereld van Watch Dogs: Legion

Watch Dogs: Legion is een open-world game en laat je dus heel Londen verkennen. In het begin heb je nog weinig districten van Londen ontgrendeld, je moet in ieder district het vertrouwen van de bewoners terugwinnen (door het doen van een missie die DedSec in het goede daglicht zet), waarna je als dank dat stukje kaart met informatie en icoontjes ontgrendelt. Bekende open-wereld ingrediënten die bij wel meer Ubisoft games aanwezig is. Hier past het gezien het hackthema misschien wel het beste.

Wanneer je zo'n belangrijke missie voltooit, zijn er veel blije bewoners. - Foto: Ubisoft

Het rijden in de nieuwe game van Ubisoft verloopt nog niet zo soepel zoals dat in GTA V gaat, maar de grote keuze aan auto's en de hackmogelijkheden in bijvoorbeeld een politieachtervolging maken dit wel weer goed. De game ziet er niet altijd heel vrolijk uit en heeft ook een duister thema, voor felle kleuren moet je Legion dus niet kopen. De honderden speelbare karakters zelf zijn wel erg kleurrijk en divers, met kostuums die allemaal heel uniek zijn.

Voorlopige conclusie

Watch Dogs: Legion is in de paar uur dat ik het gespeeld heb niet mind-blowing geweest maar ik heb me wel flink vermaakt. De game biedt veel variatie met de vele karakters en unieke vaardigheden, maar de missies zelf zijn naar mijn mening een tikje te repetitief. Het ontdekken van Londen en haar prachtige architectuur is een feestje, de graphics zien er ook nog eens goed uit waardoor het nét echt lijkt.

Ik denk met name dat het uitproberen van missies met steeds andere personages de grote charme van de game gaat zijn. En het rondwandelen in het moderne Londen.

Watch Dogs: Legion is vanaf 29 oktober te koop voor PlayStation 4, Xbox One en PC. Later volgen er ook nog versies voor de PlayStation 5 en Xbox Series X/S.