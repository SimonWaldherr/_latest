--- 
extends: _layouts.post 
section: content 
image: https://sm.mashable.com/t/mashable_nl/photo/default/naamloos-2_gurc.1200.jpg 
title: > 
  Interview Rod White: 'Op gebogen televisies zat niemand te wachten' 
description: > 
  'Het huis van de toekomst zal meer lijken op het huis van het verleden dan het huis van het heden'Rod White is Chief Design Officer voor de TP Vision; moederbedrijf van Philips TV & Sound.Vanuit zijn huidige rol is hij eindverantwoordelijk voor alle designs voor TV, audio, monitoren, mobiele displays en IT-producten van Philips en AOC.Nu zitten we met TPV in Amsterdam als een ontwerpteam met een Europees perspectief, maar we voelen ons comfortabel met een hoog tempo van het ontwerpproces.Dat is een lastige vraag...Jaren geleden ontwierp ik een kleine slaapkamer-tv met stoffen luidsprekerdetails, een analoge klok Ã©n verlichte voeten met een wake up-functie.'Het vorige hoofd van Philips Design, Stefano Marzano, bedacht ooit de uitdrukking: 'het huis van de toekomst zal meer lijken op het huis van het verleden dan het huis van het heden'. 
keywords: > 
  philips, op, interview, ik, dat, zat, wachten, met, te, televisies, niemand, gebogen, van, een, en, voor, white, het, rod 
date: 1603239138.1091373 
--- 
<div><p><i><strong>'Het huis van de toekomst zal meer lijken op het huis van het verleden dan het huis van het heden'</strong></i></p>

<p>Rod White is Chief Design Officer voor de TP Vision; moederbedrijf van Philips TV &amp; Sound. Daarvoor was hij 16 jaar, van 1996 tot 2012, Creative Director bij Philips Design. Vanuit zijn huidige rol is hij eindverantwoordelijk voor alle designs voor TV, audio, monitoren, mobiele displays en IT-producten van Philips en AOC. Mashable Benelux spreekt met White over het verschil tussen het ontwerpen van beeldschermen en audioproducten vroeger en nu</p>

<blockquote>
<p class="teads-ui-components-adchoices"><p>AdChoices</p></p>

<p class="teads-ui-components-label">ADVERTENTIE</p>

<p class="teads-player" id="teads1"></p>

<p class="teads-ui-components-hpl"> </p>
</blockquote>


<p class="teads-ui-components-adchoices"><p>AdChoices</p></p>

<p class="teads-ui-components-label">ADVERTENTIE</p>

<p class="teads-player" id="teads0"></p>

<p class="teads-ui-components-hpl"> </p>
<p><strong>Hoe bent u in deze baan terecht gekomen? Heeft u als kind altijd al iets met design willen doen?</strong><br>
White: 'Als kind dat opgroeide in Schotland was ik altijd ge&#239;nteresseerd in hoe de dingen eruit zagen en werkten. Ik had geen idee dat dit zou leiden tot een carri&#232;re in design, maar als ik terugkijk weet ik dat ik al vroeg gefascineerd was door de dingen waar ik graag naar keek.'</p>

<p>Ik ging naar de Art School in Edinburgh waarin ik tijdens het eerste jaar schilderkunst, beeldhouwkunst, glas en verschillende designonderwerpen onderzocht om een indruk te krijgen van wat er allemaal mogelijk was. Uiteindelijk heb ik een graad in Applied Design behaald met Meubilair en Glas als de twee belangrijkste aandachtsgebieden. Dat heeft uiteindelijk geleid tot mijn werk als productontwerper.</p>

<p><strong>Eerst was u creatief directeur bij Philips, hoe anders is uw werk nu?</strong><br>
'Ik werd Creative Director bij Philips Design tijdens mijn verblijf in Singapore. De overstap naar Europa om het Philips Home Entertainment Domain te leiden was net zo'n grote cultuurschok als de overstap van Philips naar TPV ( de licentiehouder van het merk Philips die toezicht houdt op Philips TV, Audio, Monitoren en professionele beeldschermen - red.).</p>

<p>Reden is dat het tempo in Azi&#235; instinctief sneller is, wat past bij Consumer Electronics. Nu zitten we met TPV in Amsterdam als een ontwerpteam met een Europees perspectief, maar we voelen ons comfortabel met een hoog tempo van het ontwerpproces.</p>

<img alt="&#160;" class="image photo" src="https://sm.mashable.com/mashable_nl/photo/default/oled-935-lp-lft-androiddashboard-rgb_fd2h.jpg">

<p><strong>Hoe lang van tevoren wordt het ontwerp van een televisie of een geluidsproduct bepaald?</strong> <strong>Anders gezegd, hoe lang duurt het om een 'definitief' ontwerp voor te bereiden?</strong><br>
'We maken jaarlijks een zogenaamd identiteitsprogramma per productcategorie. Zo zijn we in het najaar van 2018 begonnen met het maken van schetsen, wat ertoe heeft geleid dat er tot en met 2019 ontwerpmodellen worden gedeeld om de ontwerpen te verfijnen voor die producten die uiteindelijk in 2020 op de markt te komen.'</p>

<p><strong>Liggen er nu producten in de winkels die u en uw team een jaar geleden hebben bedacht of gaan ze nog meer terug in de tijd?</strong><br>
'Het proces dat ik zojuist schetste is de algemene consumentenelektronica-aanpak voor jaarlijkse lanceringen. Dat gezegd hebbende duurt het langer om tv's te maken dan bijvoorbeeld een klein paar oortelefoons. Ook de 'On-the-Go' categorie&#235;n hebben frequentere lanceervensters.</p>

<p><strong>Hoe kan design, als een ambacht, bijdragen aan de algemene ervaring van een consument?</strong><br>
'5 jaar geleden maakten we onze Europese Design-positionering tastbaar in een intern document om alle onderdelen van het bedrijf te laten weten waar we voor stonden. Een van de belangrijkste pijlers van die positie is '<i>Finessing the Details'</i>. Dat betekent dat we het vakmanschap naar een hoger niveau tillen op zo'n manier dat gebruikers producten ervaren met een gevoel van oprecht plezier en vreugde over hoe we materialen gebruiken en hoe onderdelen in onze producten in elkaar grijpen.'</p>

<img alt="&#160;" class="image photo" src="https://sm.mashable.com/mashable_nl/photo/default/oled-935-bs-lft-thinness-rgb-1_mgwt.jpg">

<p><strong>En wat is de belangrijkste trend voor de komende jaren?</strong><br>
Het jaarlijkse Trendrapport dat we maken geeft richting aan maatschappelijke verschuivingen in gedrag en de zich ontwikkelende grensverleggende kleuren, materialen en vormen die ons leven vormgeven. Dat gezegd hebbende, zal wat er nu wereldwijd gebeurt zeker leiden tot gedragsveranderingen in ons dagelijks leven - niet alleen op de korte termijn, maar ook in de toekomst.</p>

<p>De manier waarop we vanuit huis werken, met mensen op afstand omgaan en het traditionele werk combineren met de realiteit van het dagelijks leven zal zeker impact hebben op onze toekomst.'</p>

<p><strong>Wat is het product waar u het meest trots op bent, <i>design-wise?</i></strong><br>
Dat is een lastige vraag...</p>

<p>Jaren geleden ontwierp ik een <i>kleine slaapkamer-tv met stoffen luidsprekerdetails, een analoge klok &#233;n verlichte voeten met een wake up-functie</i>. ik herinner me dat ik als jonge ontwerper vrij gelukkig was toen ik deze terugzag in de etalage van Saks 5th Ave. in New York.</p>

<p>10 jaar geleden wilden we een zo <i>groen mogelijke TV</i> maken, wat resulteerde in een multi award winnend product met gerecyclede aluminium onderdelen, steunen van kurk en een volledige kartonnen verpakking. Deze tv heeft enorme invloed gehad op ons assortiment dat daarna volgde.</p>

<p>Tenslotte is <i>combinatie van Philips televisies met Bowers &amp; Wilkins</i> ook iets waar ik erg trots op ben.'</p>

<img alt="&#160;" class="image photo" src="https://sm.mashable.com/mashable_nl/photo/default/oled-935-bs-rft-tweater-rgb_629v.jpg">

<p><strong>Zijn er producten waarop u terugkijkt, waarvan u nu denkt 'mmm, dat was misschien niet zo'n goed idee qua ontwerp' ? </strong><br>
'De realiteit van Consumer Electronics is dat we soms geen andere keuze hebben dan de zakelijke trends te volgen. Bij de CES in Las Vegas is er altijd een specifieke hype die elk jaar in januari tot zulke beslissingen kan leiden. In de loop der jaren lanceerden we 3D brillen, camera-accessoires om aan de TV toe te voegen en ook gebogen TV's - allemaal zaken waar de consument helemaal niet op zat te wachten.'</p>

<p><strong>Wat is er nog mogelijk op het gebied van TV design, is er nog ruimte voor innovatie of is de televisie in principe "uit-ontworpen"? </strong><br>
'De gemiddelde schermgrootte groeit wereldwijd elk jaar. Innovatie binnen de televisie zal komen in de vraag hoe een grotere TV rond en in het huis wordt geplaatst, hoe we het best mogelijke geluid leveren, hoe we verbinding maken met andere apparaten en hoe de gebruiker met die ervaring omgaat en aanstuurt.'</p>

<p><strong>Wat is 'typisch' voor Philips als het gaat om het ontwerp van uw producten. Wat zou het publiek, direct moeten kunnen herkennen als een product van Philips?</strong><br>
'Met onze Philips producten zijn we altijd op de hoogte van de behoefte van de gebruiker. Een duidelijk voorbeeld hiervan is natuurlijk Ambilight, dat voortkomt uit de wens om de totale ervaring uit te breiden. Dat ligt aan de basis van al ons werk. Een recent voorbeeld zijn de Philips Georg Jensen Bluetooth-luidsprekers - ze leveren prachtig geluid, maar tillen de ervaring naar een ander niveau door de vormfactor in combinatie met de Kvadrat-stof en het gepolijste staal. Alleen het vasthouden van de speakers is al een unieke ervaring.</p>

<img alt="" class="image photo" src="https://sm.mashable.com/mashable_nl/photo/default/tajs50-00-d2p-global-001-georg-jensen-bluetooth-speakers_877h.jpg">
<i>(Georg Jensen Bluetooth-luidsprekers)</i>

<p><strong>Wat is, tenslotte uw ultieme droom op het gebied van design die nu nog niet mogelijk is, maar misschien over 10 jaar wel?</strong><br>
'Het vorige hoofd van Philips Design, Stefano Marzano, bedacht ooit de uitdrukking: 'het huis van de toekomst zal meer lijken op het huis van het verleden dan het huis van het heden'. Ik geloof dat dat nu meer waar is dan ooit tevoren. Ik denk dat er een toekomst komt zonder zichtbare kabels en zonder zichtbare schermen wanneer dat niet nodig is. Een toekomst met ervaringen die gebaseerd zijn op wat voor communicatie, entertainment en informatie je maar wil, wanneer en waar je het wil.'</p>

<p><i>Beeld: Philips</i></p>

<p> </p>
  
  </div>