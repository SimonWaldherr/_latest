--- 
extends: _layouts.post 
section: content 
image: https://cdn.businessinsider.nl/wp-content/uploads/2020/10/huizenprijs-3e-kwartaal.png 
title: > 
  Dit doet de huizenprijs bij jou in de buurt: stijging verschilt per regio 
description: > 
  Op jaarbasis is volgens gegevens van makelaarsclub NVM sprake van een gemiddelde stijging van de huizenprijs met liefst 11,6 procent vergeleken met een jaar eerder.En ten opzichte van het tweede kwartaal zijn de prijzen gemiddeld met 3,8 procent geklommen in het derde kwartaal van 2020.Bij de grote steden laat Den Haag de sterkste stijging zien, met een plus van 13,1 procent, gevolgd door Utrecht met een plus van 10,9 procent en Rotterdam met een plus van 9,8 procent.Huizenmarkt Amsterdam koelt afDan de ontwikkeling van regionale huizenprijzen in het derde kwartaal van 2020, vergeleken met het tweede kwartaal van dit jaar.Bij de grote steden komt Utrecht op kwartaalbasis op een plus van 4,6 procent, gevolgd door Den Haag (plus 4,1 procent) en Rotterdam (plus 2 procent). 
date: 1602752947.1780496 
--- 
Huizenprijzen zijn in het derde kwartaal van 2020 hard gestegen vergeleken met een jaar eerder. Er zijn wel flinke verschillen tussen regio’s. Vooral in gebieden buiten de Randstad stijgen prijzen fors. Bekijk het overzicht van Business Insider met de ontwikkeling van huizenprijzen per regio. Bekijk de homepagina van Business Insider voor meer artikelen

Huizenprijzen zijn gemiddeld genomen hard gestegen in het derde kwartaal van dit jaar. De sombere prognoses van economen over de gevolgen van de coronacrisis voor de huizenmarkt komen vooralsnog niet uit.

Op jaarbasis is volgens gegevens van makelaarsclub NVM sprake van een gemiddelde stijging van de huizenprijs met liefst 11,6 procent vergeleken met een jaar eerder. Dat is de sterkste stijging in twintig jaar.

En ten opzichte van het tweede kwartaal zijn de prijzen gemiddeld met 3,8 procent geklommen in het derde kwartaal van 2020.

Voor individuele kopers en verkopers geldt dat het landelijke gemiddelde niet zo veel zegt. Op de huizenmarkt geldt immers het adagium: locatie, locatie, locatie.

Lees ook op Business Insider Huurprijzen voor de vrije sector dalen vooral in grote steden, waar expats wegblijven door de coronacrisis

Business Insider heeft daarom in kaart gebracht hoe het zit met de prijsontwikkeling in de 76 regio’s waarvoor de NVM apart prijzen bijhoudt.

Sterke prijsstijgingen in Friesland, Brabant en Zaanstreek

We beginnen met de ontwikkeling op jaarbasis. Die is te zien op de kaart hieronder. Door op regio’s te klikken kun je de prijsontwikkeling zien.

De kaart van Nederland kleurt duidelijk groen. Vergeleken met een jaar geleden is in alle regio’s sprake van prijsstijgingen in de afgelopen drie maanden.

Wel zijn er behoorlijke regionale verschillen. De sterkste prijsstijgingen vinden we buiten de Randstad in regio’s als Zuidwest Friesland (plus 19,9 procent), Zuidoost Brabant (plus 17,6 procent) en Lelystad (plus 16,3 procent).

In de buurt van Amsterdam zijn vooral de knallende prijzen in de Zaanstreek opvallend (plus 16,1 procent).

Bij de grote steden laat Den Haag de sterkste stijging zien, met een plus van 13,1 procent, gevolgd door Utrecht met een plus van 10,9 procent en Rotterdam met een plus van 9,8 procent. Amsterdam komt daarna met een gemiddelde prijsstijging van 8 procent op jaarbasis.

Enige ‘achterblijver’ is Noordoost Groningen waar prijzen gemiddeld met een kleine 2 procent zijn gestegen.

Huizenmarkt Amsterdam koelt af

Dan de ontwikkeling van regionale huizenprijzen in het derde kwartaal van 2020, vergeleken met het tweede kwartaal van dit jaar.

De kaart hieronder toont het overzicht per NVM-regio:

Ook hier zien we een voornamelijk groene kaart, met een enkele uitschieter in het rood.

Noordoost Groningen valt op met een min van 7,7 procent. Daarnaast zijn er nog vier regio’s met minnetjes op kwartaalbasis. Den Helder Texel laat een daling van 1,3 procent zien, Almere zakt opvallend genoeg ook met 0,9 procent. Verder zitten het Westland en Roermond een fractie onder de nullijn.

Op kwartaalbasis zitten de sterkste stijgers opnieuw in regio’s als Zuidwest Friesland en delen van Noord-Brabant.

Bij de grote steden komt Utrecht op kwartaalbasis op een plus van 4,6 procent, gevolgd door Den Haag (plus 4,1 procent) en Rotterdam (plus 2 procent). Amsterdam is opnieuw de hekkensluiter met een plusje van 0,7 procent.