--- 
extends: _layouts.post 
section: content 
image: https://cdn.businessinsider.nl/wp-content/uploads/2020/06/jitse-groen-beursgang-takeaway-2016-scaled.jpg 
title: > 
  Maaltijdbezorger Just Eat Takeaway blijft maar profiteren van coronacrisis 
description: > 
  Just Eat Takeaway, het moederbedrijf van Tuisbezorgd.nl, was woensdag de grote winnaar op de Amsterdamse beurs met een koerswinst van 6,5 procent.Ondanks de coronacrisis blijft Just Eat Takeaway doorgroeien.Het bedrijf verwacht in de eerste helft van 2021 de overname van het Amerikaanse Grubhub rond te maken.Ondanks de coronacrisis blijft Just Eat Takeaway uitbreidenNadat Takeaway in 2019 marktleider werd in Israël en Duitsland, fuseerde het Nederlandse bedrijf van Jitse Groen begin dit jaar met het Britse Just Eat en werd officieel de bezorgkoning van Europa.Begin oktober gaven de aandeelhouders van Just Eat Takeaway groen licht voor de deal ter waarde van 7,3 miljoen dollar. 
date: 1602752947.8784125 
--- 
Just Eat Takeaway, het moederbedrijf van Tuisbezorgd.nl, was woensdag de grote winnaar op de Amsterdamse beurs met een koerswinst van 6,5 procent.

Het bedrijf heeft sterke kwartaalresultaten geboekt. Zo nam het aantal bestellingen met bijna de helft toe ten opzichte van dezelfde periode vorig jaar.

Ondanks de coronacrisis blijft Just Eat Takeaway doorgroeien. Het bedrijf verwacht in de eerste helft van 2021 de overname van het Amerikaanse Grubhub rond te maken. Bekijk de homepagina van Business Insider voor meer artikelen

Het moederbedrijf van Thuisbezorgd.nl, Just Eat Takeaway, is woensdag als grote winnaar uit de bus gekomen op de Amsterdamse beurs. Just Eat Takeaway eindigde met een koerswinst van 6,5 procent met afstand bovenaan bij de hoofdfondsen aan het Damrak.

Het bedrijf zag in het derde kwartaal het aantal bestellingen met bijna de helft toenemen ten opzichten van dezelfde periode vorig jaar.

Het is duidelijk dat de onderneming profiteert van de coronapandemie, waarin mensen er vaker voor kiezen om eten te laten thuisbezorgen in plaats van uiteten te gaan.

Thuisbezorgd.nl komt restaurants tegemoet in gedeeltelijke lockdown

Just Eat Takeaway zal waarschijnlijk opnieuw flink gaan profiteren van de dinsdag aangekondigde gedeeltelijke lockdown en past daarom z’n beleid aan om de hard geraakte horeca een hart onder de riem te steken.

Thuisbezorgd.nl, dat onder het Just Eat Takeaway concern valt, schort tijdelijk de commissie voor restaurants die zich aanmelden bij de maaltijdbezorger op en geeft 25 procent korting op z’n bezorgdienst Scoober.

Tijdens de eerste lockdown in maart nam het maaltijdbestelbedrijf al vergelijkbare maatregelen. Tot dusver heeft het in Nederland al voor meer dan 30 miljoen euro aan ondersteuning van restaurants uitgegeven.

Ondanks de coronacrisis blijft Just Eat Takeaway uitbreiden

Nadat Takeaway in 2019 marktleider werd in Israël en Duitsland, fuseerde het Nederlandse bedrijf van Jitse Groen begin dit jaar met het Britse Just Eat en werd officieel de bezorgkoning van Europa.

Lees ook op Business Insider Dit doet de huizenprijs bij jou in de buurt – vooral buiten de Randstad stijgen prijzen bizar hard

Enkele maanden later neemt Just Eat Takeaway de Amerikaanse concurrent Grubhub over en wordt daarmee het grootste maaltijdbezorgbedrijf buiten China.

Groen verwacht dat die overname in de eerste helft van 2021 zal worden afgerond. Begin oktober gaven de aandeelhouders van Just Eat Takeaway groen licht voor de deal ter waarde van 7,3 miljoen dollar.

Lees meer over Just Eat Takeaway: