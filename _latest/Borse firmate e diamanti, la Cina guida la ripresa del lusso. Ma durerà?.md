--- 
extends: _layouts.post 
section: content 
image: https://cdn.gelestatic.it/businessinsider/it/2018/10/lusso.jpg 
title: > 
  Borse firmate e diamanti, la Cina guida la ripresa del lusso. Ma durerà? 
description: > 
  Questa inattesa performance significa che alcuni ricchi consumatori vogliono tornare a sfoggiare oggetti di lusso, nonostante le nubi che ancora si addensano all’orizzonte dell’economia mondiale.La domanda dovrebbe continuare ad aumentare e le vendite di beni di lusso in Cina, rivela un report di Boston Consulting Group e Tencent, dovrebbero crescere del 30% quest’anno.Anche altri colossi del lusso internazionale come Kering ed Estee Lauder hanno riportato un incremento a due cifre delle vendite in Cina nel secondo trimestre.Da parte sua, Guiony ha mostrato cautela, spiegando che “il consumo di beni di lusso non è un viatico per il consumo globale”.AgfUn altro indizio del rinnovato interesse dei consumatori per il lusso arriva dal settore dei diamanti. 
keywords: > 
  durerà, cina, lusso, è, ma, guida, diamanti, il, più, che, le, la, ripresa, firmate, di, ha, del 
date: 1603316625.4763842 
--- 
<div><p>La <strong>crisi del covid</strong> &#232; ancora lontana dal vedere una fine, ma nel mondo, sorprendentemente, c&#8217;&#232; chi ha ripreso a comprare abiti d&#8217;alta moda e accessori come le borse firmate. E cos&#236; il gruppo mondiale numero uno del settore del lusso, <strong><a href="https://www.bloomberg.com/news/articles/2020-10-15/louis-vuitton-s-surprise-growth-helps-lvmh-weather-pandemic?cmpid=BBD101620_OEU&amp;utm_medium=email&amp;utm_source=newsletter&amp;utm_term=201016&amp;utm_campaign=openeurope" target="_blank">LVMH, ha visto nel terzo trimestre i ricavi della divisione moda e pelletteria salire inaspettatamente del 12%</a></strong>, con vendite particolarmente sostenute per oggetti come<strong> la Bobby Bag di Christian Dior,</strong> un gingillo da tremila dollari e oltre. Gli analisti, secondo Bloomberg, avevano previsto un calo dello 0,9%.</p><p id="adv-Middle1-dev"></p>
<p>Questa inattesa performance significa che alcuni ricchi consumatori vogliono tornare a sfoggiare oggetti di lusso, nonostante le nubi che ancora si addensano all&#8217;orizzonte dell&#8217;economia mondiale. E i marchi top di <strong>LVMH</strong> &#8211; che controlla alcuni tra i pi&#249; grandi nomi della moda e del lusso, <strong>d<a href="https://it.businessinsider.com/lvmh-arnault-covid-19-acquisizione-tiffany-gioielli-lusso/" target="_blank">a Bulgari a Fendi, da Kenzo a Givenchy, oltre a Louis Vuitton e Mo&#235;t &amp; Chandon</a></strong> &#8211; possono dare un notevole contributo per risollevare il settore della <strong>moda, messo in ginocchio dai lockdown e dalle restrizioni ai viaggi.</strong></p><p id="adv-Bottom"></p>
 <img src="data:image/gif;base64,R0lGODlhAQABAIAAAAAAAAAAACH5BAEAAAAALAAAAAABAAEAAAICRAEAOw=="><img src="https://cdn.gelestatic.it/businessinsider/it/2020/08/ragazza-asiatica-fa-shopping-di-lusso-1251296.jpg"><dl><dt></dt><dd>iStock</dd> <dt id="image-source"></dt> 	</dl><p>&#160;</p><p><strong>A guidare la ripresa &#232; la Cina,</strong> dove il virus sembra pi&#249; sotto controllo rispetto ai Paesi occidentali e i <strong>ricchi consumatori stanno tornando a buttarsi sullo shopping,</strong> rigorosamente nei negozi di casa visto che i viaggi internazionali subiscono ancora limitazioni. La domanda repressa durante il lockdown dei primi mesi dell&#8217;anno si sta ora liberando, dando vita al fenomeno del &#8220;revenge shopping&#8221;: cos&#236; un brand simbolo di lusso per antonomasia come Louis Vuitton &#232; tornato a crescere in Cina nel terzo trimestre, ha specificato il direttore finanziario di LVMH Jean-Jacques Guiony. La domanda dovrebbe continuare ad aumentare e <strong>le vendite di beni di lusso in Cina, rivela <a href="https://www.bloomberg.com/news/articles/2020-09-22/china-luxury-spend-seen-to-jump-30-this-year-in-industry-relief" target="_blank">un report di Boston Consulting Group e Tencent</a>, dovrebbero crescere del 30% quest&#8217;anno.</strong> Anche altri colossi del lusso internazionale come <strong>Kering</strong> ed <strong>Estee Lauder</strong> hanno riportato un incremento a due cifre delle vendite in Cina nel secondo trimestre. E ora il risultato di LVMH, il primo dei grandi player del lusso a diffondere i dati sul terzo trimestre, fa ben sperare anche per gli altri operatori del settore. &#8220;Ci attendiamo che altri seguano questa scia, <a href="https://it.businessinsider.com/maison-hermes-ovvero-come-ostruire-un-business-da-55-miliardi-di-euro-senza-marketing-e-storytelling/" target="_blank"><strong>in particolare Hermes&#8221;</strong></a>, ha spiegato a Bloomberg Luca Solca, analista di Sanford C.Bernstein.</p><p id="advHook-x21"></p>
<p>Tuttavia, gli altri business di LVMH hanno avuto andamenti contrastanti. La divisione <strong>Wines and spirits</strong> &#8211; che produce tra gli altri il <strong>cognac Hennessy e lo champagne Mo&#235;t &amp; Chandon</strong> &#8211; ha retto tutto sommato bene, con i ricavi in calo del 3%, meno della met&#224; rispetto alle aspettative degli analisti. &#200; andata decisamente peggio alla divisione che comprende i<strong> marchi retail come Sephora e i duty free DFS</strong>, che ha visto i ricavi diminuire del 29%, in particolare a causa dello stop al turismo internazionale. I <strong>ricavi totali di LVMH sono calati del 7% nel trimestre,</strong> a 11,96 miliardi di euro, contro un calo del 12% stimato dagli analisti. Ma secondo vari esperti la divisione moda e pelletteria potrebbe riportare il gruppo a vedere il segno pi&#249; sul fatturato nel quarto trimestre. Da parte sua, Guiony ha mostrato cautela, spiegando che &#8220;il consumo di beni di lusso non &#232; un viatico per il consumo globale&#8221;.</p>
 <img src="data:image/gif;base64,R0lGODlhAQABAIAAAAAAAAAAACH5BAEAAAAALAAAAAABAAEAAAICRAEAOw=="><img src="https://cdn.gelestatic.it/businessinsider/it/2019/07/Imagoeconomica_635897-1024x689.jpg"><dl><dt></dt><dd>Agf</dd> <dt id="image-source"></dt> 	</dl><p>Un altro indizio del rinnovato interesse dei consumatori per il lusso arriva dal settore dei <strong>diamanti</strong>. Il gigante <strong><a href="https://www.bloomberg.com/news/articles/2020-10-14/de-beers-sells-most-diamonds-since-virus-paralyzed-industry" target="_blank">De Beers ha fatto sapere di aver realizzato lo scorso mese vendite per 467 milioni di dollari, il risultato pi&#249; rilevante da gennaio,</a></strong> dopo che la crisi aveva fermato anche l&#8217;industria delle gemme preziose. I prezzi sono in calo dopo che la pandemia e le restrizioni agli spostamenti hanno costretto alla chiusura le gioiellerie e gli hub internazionali del trading. A settembre De Beers ha abbassato il prezzo per le gemme pi&#249; piccole, dopo averlo fatto ad agosto per i diamanti pi&#249; grandi; il taglio &#232; coinciso con un aumento della domanda da parte dei buyer, spinti da un ritorno dei consumatori nelle gioiellerie,<strong> ancora una volta guidato dalla Cina.</strong> Per vedere se si tratter&#224; di un fuoco di paglia o di una ripresa duratura la prova arriver&#224; dalla stagione delle festivit&#224;: il periodo che comprende il Ringraziamento, Natale e il Capodanno cinese &#232; storicamente il pi&#249; ricco per le vendite di gioielli. Chiss&#224; se quest&#8217;anno la tradizione si confermer&#224;.</p>
</div>