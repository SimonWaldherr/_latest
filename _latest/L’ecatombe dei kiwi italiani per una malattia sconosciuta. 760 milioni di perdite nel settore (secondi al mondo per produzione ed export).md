--- 
extends: _layouts.post 
section: content 
image: https://cdn.gelestatic.it/businessinsider/it/2018/05/381BIO153524_pr.jpg 
title: > 
  L’ecatombe dei kiwi italiani per una malattia sconosciuta. 760 milioni di perdite nel settore (secondi al mondo per produzione ed export) 
description: > 
  Stime recenti rivelano che ha colpito il 25 per cento delle coltivazioni.In pratica le cause sono più di una.Qualcuno ha notato che la malattia si presenta in seguito ad abbondanti piogge che saturano il terreno di acqua, anche per molti giorni.I primi segnali sono le foglie che perdono di vigoria, e successivamente si ha un collasso della pianta, soprattutto durante i mesi estivi.Un frutteto sperimentale di Verona ha provato nuove tecniche di coltivazione, per esempio mettendo le piante in cima a un montarozzo. 
keywords: > 
  più, secondi, è, sconosciuta, la, ha, nel, il, si, milioni, sono, produzione, che, settore, le, malattia, perdite, una, mondo, di 
date: 1603226185.7471588 
--- 
<div><p>Le foglie cadono e lasciano i frutti esposti al sole, le radici diventano scure e marciscono. E <strong>in uno o due anni l&#8217;intera pianta si secca e muore. Quando i sintomi appaiono, &#232; gi&#224; troppo tardi: </strong>non c&#8217;&#232;&#160;<strong>cura&#160;e&#160;per i kiwi non c&#8217;&#232; pi&#249; niente da fare.</strong></p><p id="adv-Middle1-dev"></p>
<p>Da otto anni le <strong>actinidie</strong> italiane sono colpiti da una malattia misteriosa, la moria. Sono stati osservati effetti simili anche in Francia, Spagna, Grecia, Turchia, Giappone e Cina, ma in questi Paesi non si &#232; visto <strong>l&#8217;impatto devastante che si sta verificando in Italia</strong>. I primi segnali sono<strong> apparsi nel 2012</strong> nel veronese, poi in Piemonte, Friuli, Emilia Romagna e, da un paio d&#8217;anni, in Lazio, che &#232; la regione dove se ne produce di pi&#249;. Stime recenti rivelano che ha <strong>colpito il 25 per cento delle coltivazioni.</strong></p><p id="adv-Bottom"></p>
<p>Il problema non &#232; da poco. <strong>Il kiwi infatti rappresenta una delle nostre ricchezze.</strong> Siamo <strong>i secondi pi&#249; gradi produttori mondiali, dopo la Cina</strong>, e prima della Nuova Zelanda&#160;(il nome del frutto deriva proprio dall&#8217;uccello simbolo di questo Paese). Ogni anno noi ne produciamo <strong>555 mila tonnellate</strong> su 25 mila ettari di cui 9.500 in Lazio, 4.290 in Emilia-Romagna, seguiti da Piemonte e Veneto. Di questi, 5.400 sono coltivati biologicamente. A differenza della Cina, che &#232; anche il pi&#249; grande consumatore e dunque praticamente produce per se stessa, <strong>siamo secondi, dopo la Nuova Zelanda, anche per l&#8217;esportazione,</strong> che vale <strong>498,1 milioni di dollari.</strong> Da quando &#232; stato introdotto, 30 anni fa, il kiwi, molto ricco di vitamina C e sali minerali, a polpa verde, o arancione, ha avuto un grande successo e in Italia ne vengono vendute oltre 120 tonnellate.</p><p>&#160;</p><p>Ora che le stime delle perdite dovute alla moria parlano di 8.100 ettari colpiti dal 2011 al 2019, con una perdita complessiva di <strong>760 milioni di euro</strong>, ci sono dubbi su quanti kiwi riusciremo a&#160; mangiare in futuro.</p><p id="advHook-x21"></p>
<p>Il <a href="https://www.politicheagricole.it/flex/cm/pages/ServeBLOB.php/L/IT/IDPagina/16018" target="_blank"><strong>Ministero dell&#8217;agricoltura ha istituito in settembre un gruppo di lavoro per indagare sulla sindrome,</strong></a> ma gli esperti sono preoccupati perch&#233; <strong>non sembra trattarsi di una malattia provocata da un preciso patogeno,</strong> contro il quale prima o poi sarebbe facile trovare una cura. Ritengono invece sia un<strong> problema multifattoriale.</strong> In pratica le cause sono pi&#249; di una. Potrebbero esserci in gioco <strong>funghi e batteri</strong> anaerobi i cui effetti vengono amplificati dalle condizioni del suolo, per esempio <strong>i livelli di ossigeno, la temperatura, l&#8217;umidit&#224;</strong>.</p>
<p>Qualcuno ha notato che la malattia si presenta in seguito ad abbondanti piogge che saturano il terreno di acqua, anche per molti giorni. In queste condizioni manca ossigeno e i batteri anaerobi si sviluppano. Le piante colpite letteralmente avvizziscono. I primi segnali sono le foglie che perdono di vigoria, e successivamente si ha un collasso della pianta, soprattutto durante i mesi estivi. E nelle radici sparisce il capillizio radicale, quella fitta rete di piccole radichette essenziale per l&#8217;assorbimento dell&#8217;acqua.</p>
<p>L&#8217;actinidia preferisce posizioni semi ombreggiate e teme molto la siccit&#224;. Ma se il terreno si riempie di acqua, soffre. Il data base europeo degli eventi meteorologici estremi ha registrato in Italia 1.665 disastri solo nel 2019. Come &#232; noto le manifestazioni intense si stanno verificando con sempre maggiore frequenza a causa del cambiamento climatico. Infatti alcuni studiosi ritengono sia proprio questa la causa principale del problema. Le bombe d&#8217;acqua, alle quali ci stiamo purtroppo abituando, saturano molto velocemente il suolo d&#8217;acqua e per molto tempo. L&#8217;ideale per lo sviluppo dei patogeni.</p>
<p>La <strong>Nuova Zelanda &#232; al momento esente dal fenomeno della moria</strong>; il che <strong>potrebbe essere dovuto alla composizione completamente diversa del suolo</strong>, molto pi&#249; sabbioso rispetto a quello pi&#249; pesante e sensibile ai ristagni che abbiamo in Italia.</p>
<p>Un frutteto sperimentale di Verona ha provato nuove tecniche di coltivazione, per esempio mettendo le piante in cima a un montarozzo. Ma il miglioramento osservato all&#8217;inizio si &#232; trasformato nella solita sentenza di morte.</p>
<p>Resta un fatto: la moria sembra essere collegata con le temperature pi&#249; calde, che in questi anni hanno provocato anche altri danni: l&#8217;uccisione di molti meli, un fungo che ha distrutto il raccolto di quest&#8217;anno. Potrebbero essere segnali che qualcosa sta stressando le nostre coltivazioni.</p>
</div>