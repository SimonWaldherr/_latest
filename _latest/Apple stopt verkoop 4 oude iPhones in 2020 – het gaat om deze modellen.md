--- 
extends: _layouts.post 
section: content 
image: https://cdn.businessinsider.nl/wp-content/uploads/2020/10/5f861cec29729-scaled.jpg 
title: > 
  Apple stopt verkoop 4 oude iPhones in 2020 – het gaat om deze modellen 
description: > 
  Met de lancering van de iPhone 12 heeft Apple ervoor gekozen om de verkoop van nog eens twee oudere modellen stop te zetten.Eerder dit jaar nam Apple al afscheid van de iPhone 8, toen deze werd vervangen door de tweede generatie iPhone SE.Ondanks de komst van de iPhone 12 en de iPhone 12 mini worden de iPhone 11 van vorig jaar en de iPhone XR van het jaar daarvoor nog wel verkocht.Door deze lancering stopt Apple met de verkoop van nog eens twee oudere iPhone-modellen, waardoor het totaal aan geschrapte telefoons voor dit jaar nu op vier staat.Hoewel Apple afscheid heeft genomen van een aantal iPhones, bijten niet alle oudere modellen het stof. 
date: 1602752948.3165753 
--- 
Met de lancering van de iPhone 12 heeft Apple ervoor gekozen om de verkoop van nog eens twee oudere modellen stop te zetten. Dat brengt het totaal voor dit jaar op vier.

De smartphonefabrikant stopt de verkoop van de iPhone 11 Pro en de iPhone 11 Pro Max. Beide worden vervangen door de gelijknamige versies van de iPhone 12.

Eerder dit jaar nam Apple al afscheid van de iPhone 8, toen deze werd vervangen door de tweede generatie iPhone SE.

Ondanks de komst van de iPhone 12 en de iPhone 12 mini worden de iPhone 11 van vorig jaar en de iPhone XR van het jaar daarvoor nog wel verkocht. Bekijk de homepagina van Business Insider voor meer artikelen

Apple neemt officieel afscheid van enkele oudere iPhone-modellen.

Afgelopen dinsdag onthulde de smartphonefabrikant de langverwachte iPhone 12 line-up, met keuze uit vier verschillende 5G-telefoons en een instapprijs van 809 euro.

Door deze lancering stopt Apple met de verkoop van nog eens twee oudere iPhone-modellen, waardoor het totaal aan geschrapte telefoons voor dit jaar nu op vier staat.

Sinds dinsdag is Apple gestopt met het aanbieden van de iPhone 11 Pro en de iPhone 11 Pro Max, de topmodellen die in 2019 werden gelanceerd. Dit waren de eerste iPhones met drie camera’s en de Pro-toevoeging.

Eerder dit jaar stopte het Californische bedrijf al met het aanbieden van de iPhone 8 en de iPhone 8 Plus, die gelijktijdig met de iPhone X werden gelanceerd in 2017. Met de komst van de tweede generatie iPhone SE werden de eerdere iPhone 8-modellen overbodig. De SE heeft een snellere processor en betere camera en was in prijs vergelijkbaar met de 8.

Hoewel Apple afscheid heeft genomen van een aantal iPhones, bijten niet alle oudere modellen het stof. Daardoor heeft de smartphonefabrikant nu telefoons in het assortiment in verschillende prijsklasses. Zo zijn de iPhone XR – een twee jaar oude telefoon met een prijs van 589 euro – en de één jaar oude standaard iPhone 11, met een prijs van 689 euro, nog steeds verkrijgbaar.

Een aantal van de oudere modellen zijn niet meer te verkrijgen via Apple’s eigen website, maar vaak nog wel bij mobiele providers. Zo biedt Vodafone de iPhone 7 aan met een toestelprijs van 336 euro. In veel gevallen ontvangen ook deze oudere toestellen nog software-updates.

Lees ook op Business Insider Dit doet de huizenprijs bij jou in de buurt – vooral buiten de Randstad stijgen prijzen bizar hard

Bekijk Apple’s lancering van de iPhone 12 terug in 16 minuten: