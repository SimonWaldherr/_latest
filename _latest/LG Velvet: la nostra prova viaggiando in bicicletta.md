--- 
extends: _layouts.post 
section: content 
image: https://sm.mashable.com/t/mashable_it/photo/default/cover-articolo_qhx6.1200.jpg 
title: > 
  LG Velvet: la nostra prova viaggiando in bicicletta 
description: > 
  Come si è comporta LG Velvet per raccontare con semplicità un viaggio o un'avventura?Il retro di LG Velvet con la sua colorazione cangiante e le tre camere più il flash.La postproduzione seppur evidente ai bordi dell'albero vicino al sole non è eccessiva e la foto ha colori gradevoli e non ipersaturi.Velvet è dotato di una risoluzione di 2460x1080 pixel con una tecnologia OLED di ultima generazione: i colori sono estremamente naturali e i neri profondi.Nella parte inferiore del telefono si nota la ricarica USB-C e la cassa. 
date: 1602530603.8746262 
--- 
LG presenta Velvet, lo smartphone dell'azienda coreana dotato di connessione 5G con un occhio al design e all'innovazione grazie alla possibilità di utilizzare un doppio schermo in una apposita cover che 'raddoppia' i display a disposizione: l'LG Dual Screen. L'abbiamo provato mettendo alla prova le funzioni video e fotografiche durante un viaggio in bicicletta nell'alto Lazio. Come si è comporta LG Velvet per raccontare con semplicità un viaggio o un'avventura?

Il design

Schermo con bordi curvi, ricarica USB-C come ormai standard da tempo, attacco per cuffie con jack e la possibilità di aggiungere un doppio schermo. Il nuovo LG ha tutte le caratteristiche del top di gamma, fra cui la qualità della costruzione e la cura nei dettagli. Ma c'è un però. Il colore è estremamente appariscente. Il retro del telefono, dove sono poste le fotocamere, ha una iridescenza cangiante piuttosto appariscente che non è detto piaccia a tutti, anzi!

Il retro di LG Velvet con la sua colorazione cangiante e le tre camere più il flash. Credits Francesco Collina

Che si telefoni, riprenda un video o si scatti una foto è di fatto impossibile non notare i colori del telefono che abbagliano chi si trova di fronte. Il retro, infatti, è estremamente colorato e riflette la luce del sole come fosse un gioiello.

Una scelta estetica che può piacere a molti utenti ma che deve essere valutata con attenzione se si preferisce un telefono più anonimo e che passi inosservato. Scattare una foto di nascosto o girare un video ad un amico senza che se ne accorgano tutti gli astanti è impossibile.

La costruzione del telefono è impeccabile e non si notano scelte economiche nei materiali ma il retro si 'macchia' di impronte digitali immediatamente dopo l'uso. Tenere 'pulito' il telefono è impossibile, subito dopo averlo 'lucidato' sarà impossibile non lasciare ditate sulla livrea vicino alle tre camere.

La struttura lucida e iridescente del telefono evidenzia le impronte digitali anche dopo pochi secondi di utilizzo. Credits: Francesco Collina

Probabilmente anche per 'ovviare' a questo problema la cover che contiene il secondo schermo, il Dual Screen, ha una colorazione decisamente più anonima e con un colore più standard, un grigio canna di fucile opaco che non si fa notare a chilometri di distanza. Utilizzando questa custodia con schermo sarà possibile leggere orario ed altre informazioni sul display monocromatico.

Sotto questo punto di vista il doppio schermo si rivela decisamente utile ma attenzione alle dimensioni. Per quanto estremamente sottile, il doppio schermo dell'LG raddoppierà le dimensioni dello smartphone rendendolo decisamente grande ed ingombrante. Uno smartphone pensato per chi utilizza borse per portarlo in giro. Impossibile, per chi preferisce metterlo in tasca, utilizzarlo in questo modo.

Come si presenta il telefono una volta chiuso con il Dual Screen. Credits: Francesco Collina

Con il doppio schermo le dimensioni diventano importanti. Se pensate di metterlo in tasca potrebbe essere un problema. Credits: Francesco Collina

Se si vuole più spazio per lavorare perché si utilizza il telefono come strumento di lavoro l'innovazione del doppio schermo è decisamente utile ma attenzione all'utilizzo che ne fate. Per un utilizzo standard forse avere il doppio schermo e il relativo ingombro potrebbe essere poco utile.

LG Velvet aperto con il doppio schermo. Credits: Francesco Collina

Reparto fotografico

Se vi serve un telefono per girare in tranquillità video (anche in 4K) e fare discrete foto senza dovervi portare appresso la macchina fotografica, LG Velvet potrebbe essere decisamente il telefono che fa per voi.

Per metterlo alla prova abbiamo deciso di testarlo in una vacanza cicloturistica. Portarsi dietro la macchina fotografica avrebbe comportato un aumento del peso dei bagagli, cosa che in bicicletta potrebbe diventare un grosso problema specie per chi, come il sottoscritto, è poco allenato.

Le funzionalità video dell'LG Velvet si sono rivelate eccellenti. Sia utilizzando la camera principale che quella ultragrandangolare le immagini sono fluide, con colori realistici e non iper saturi come molti altri smartphone. L'unico difetto ottico visibile è il flare nelle riprese controluce che però risulta evidente esclusivamente quando si inquadra il sole all'interno dell'inquadratura. Un problema presente nella maggior parte degli smartphone.

Se si vuole evitarlo bisogna utilizzare macchine fotografiche con lenti grandangolari decisamente più grandi e ingombranti e costose. La stabilizzazione ottica è ottima e le clip girate non hanno manifestato eccessivi movimenti di camera. Anche tenendo il telefono fermo per realizzare un'inquadratura statica il telefono rimane stabile come si può notare al minuto 2:14 del video.

Se pensiamo che ci possa essere utile anche la funzione software di stabilizzazione delle immagini le riprese sono fluide e il girato è decisamente buono nonostante si noti un certo effetto 'jelly' ai bordi dell'inquadratura in alcune occasioni come al minuto 3:15 del video.

Controluce con HDR automatico ripreso con la lente grandangolare. La postproduzione seppur evidente ai bordi dell'albero vicino al sole non è eccessiva e la foto ha colori gradevoli e non ipersaturi. Credits: Francesco Collina

La fotocamera principale restituisce immagini ricche di dettagli. Credits: Francesco Collina

Anche dal punto di vista della fotografia LG realizza scatti di buona qualità senza eccedere nella postproduzione spinta restituendo, anche in controluce, immagini decisamente gradevoli. L'effetto HDR automatico aiuta a scattare immagini ben esposte e, salvo per i professionisti abituati a lavorare con la postproduzione ogni giorno, l'effetto di fotoritocco automatico non è eccessivo e la fotografia risulta naturale nonostante la difficoltà di esposizione.

Come ormai comune a molti smartphone anche di fascia bassa LG Velvet ha anche una telecamera utile per sfuocare lo sfondo nei ritratti simulando l'effetto bokeh degli obbiettivi da ritratto molto luminosi

Display e caratteristiche tecniche

Il display di questo LG è l'altro punto di forza di questo smartphone. Velvet è dotato di una risoluzione di 2460x1080 pixel con una tecnologia OLED di ultima generazione: i colori sono estremamente naturali e i neri profondi. Non si notano difficoltà nella lettura dei messaggi nello schermo anche nella piena luce estiva. Niente da eccepire da questo punto di vista tranne, forse, sulla scelta dei bordi curvi alle estremità dello schermo.

Nella parte inferiore del telefono si nota la ricarica USB-C e la cassa. Presente anche il jack 3.5 per le cuffie tradizionali. Nel bordo a sinistra si intravede un graffio nella protezione in plastica causato da una caduta che non ha in alcun modo danneggiato né la scocca del telefono né lo schermo. Credits: Francesco Collina

Per quanto questa opzione sia decisamente elegante dal punto di vista estetico la sua funzionalità pratica lascia dei dubbi. Le dimensioni e i bordi arrotondati rischiano di rendere il telefono piuttosto scivoloso (mi è caduto una volta durante uno scatto ma il telefono non ha riportato nessun danno alla scocca). LG Velvet è anche robusto e non solo curato nei dettagli e nel design.

LG Velvet ha una connessione 5G che assicura un utilizzo anche nel prossimo futuro dove questa tecnologia prenderà il sopravvento, 6GB di Ram e uno spazio di archiviazione di 128 GB. Nulla di eccezionale ed inedito, certo, ma si tratta pur sempre di specifiche di alta gamma nell'attuale panorama degli smartphone.

La batteria ha un'ottima durata e, con la capacità di 4300 mAh permette di poterlo utilizzare per più di un giorno senza doverlo mettere in carica.

LG Velvet è in vendita al prezzo ufficiale di 649 euro sullo Store LG (link) ed è disponibile anche su Amazon.

LG Velvet: PRO e CONTRO

La perfezione non esiste, specialmente in un campo, come quello della tecnologia, dove le necessità di utilizzo di uno smartphone cambiano a seconda dell'utilizzo che se ne fa. Abbiamo provato a riassumere quali sono a nostro avviso i vantaggi e gli svantaggi di questo telefono

PRO

Schermo Oled con colori gradevoli e neri profondi

Jack audio da 3.5mm

Qualità costruttiva e resistenza agli urti

Stabilizzazione fotocamera

CONTRO

Dimensioni eccessive se utilizzato con il doppio schermo

Design troppo appariscente, di sicuro usandolo non passerete inosservati

I bordi curvi rendono 'scivolosa' la presa del telefono

Potrebbero interessarti anche: