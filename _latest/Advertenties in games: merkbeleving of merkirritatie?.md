--- 
extends: _layouts.post 
section: content 
image: https://sm.mashable.com/t/mashable_nl/photo/default/advergaming-hero-image_yze6.1200.jpg 
title: > 
  Advertenties in games: merkbeleving of merkirritatie? 
description: > 
  Je kent het wel, advertenties in een game.Hele doelgroepen zijn aan het gamen geslagen en zitten urenlang op een device.Ik bedoel hiermee dat je in de store van Fortnite van developer Epic Games, een skin kunt kopen die ontwikkeld is in samenwerking met Nike?Wel, in de game heb jij een bepaalde creatie, oftewel avatar, noem het een profiel.Gaming is Entertainment, Entertainment is gaming, maar gaming is ook beleving hetgeen gaming ook een vorm van media maakt. 
date: 1602425124.2712667 
--- 
Je kent het wel, advertenties in een game. Niets irritanter dan die storende videoadvertenties waar je niet op de wachten zit, maar waardoor je wel moet wachten, voordat je verder kunt spelen.

Hoe vaak zit je niet te kijken naar die irritante reclame met de vraag 'waarom dan'?

Tsja! De developer van die game heeft het klaarblijkelijk niet voor elkaar gekregen om jou en vele anderen zo gek te krijgen om a) of voor het spel te betalen of b) in de game iets te kopen, dus vaak zie je dan developers terugvallen op dergelijke advertenties. Tussen de levels door, krijg je advertenties te zien. Hiermee verdient de game-developer zijn omzet. En adverteerders zijn er maar wat blij mee. Hele doelgroepen zijn aan het gamen geslagen en zitten urenlang op een device. TV en andere media zijn die doelgroepen in rap tempo aan het ‘kwijt’ raken.

Een Nike skin in Fortnite

Maar wat nou als jij straks in jouw Nike outfit door Fortnite kunt lopen. Ik bedoel hiermee dat je in de store van Fortnite van developer Epic Games, een skin kunt kopen die ontwikkeld is in samenwerking met Nike? Wel natuurlijk helemaal afgestemd op de tv-commercials van Nike van dat moment, zodat het helemaal past in de verwachtingen van de doelgroep.

Je eigen avatar pimpen zodat je in en rondom de game er uitziet zoals jij dat wilt. Het is iets dat ik momenteel aan het onderzoeken ben, om, als klap op de vuurpijl, deze branded look & feel weer kunt ‘meenemen’ IRL. Voor de duidelijkheid deze afkorting betekent gewoon in real life. Weten de boomers dat ook weer meteen...

Mijn data, jouw data

Ik hoor mensen al roepen, data, mijn data. Wel, in de game heb jij een bepaalde creatie, oftewel avatar, noem het een profiel. Jouw gam gedrag is natuurlijk bekend bij de developer, en met wie je omgaat in de game ook. Allemaal meetpunten en herkenningen die ertoe moeten leiden dat jij, als gamer, mogelijkheden krijgt voorgesteld die jij weet te waarderen.

Ik roep vaak dat ik wel data wil delen zodat ik in ieder geval advertenties zie die passen bij mij. Dus geen damesschoenen, maar wel herenschoenen. Die video-advertenties binnen games is nog geen simpele business. Zo’n advertentie moet direct laden en de game niet frustreren. De technieken worden steeds beter om zo’n advertentie te laden en af te spelen. Ik zal jullie er niet mee vervelen, maar ook dit is een hele industrie die rondom de gamesindustrie is mee gegroeid.

En wat te denken wat al die gasten die streamen? Behalve donaties verdienen zij ook aan reclame-uitingen. Hier kunnen kijken merken naar engagement, met andere woorden: kijkers kunnen iets krijgen/winnen of ze bezoeken een online winkel. En in het beste geval: de kijkers van de stream gaan over tot een daadwerkelijke aanschaf.

Esports gaat ook steeds meer deze kant op. Merken zijn meer en meer op zoek naar die doelgroep(en), maar verwachten dan ook iets terug. Je kunt dit bijna vergelijken met de shirtsponsor van Ajax. Alleen resultaten gelden. Winnen van wedstrijden, in beeld zijn tijdens uitzendingen en natuurlijk de fans kunnen verleiden om iets met het product van de sponsor te doen, bijvoorbeeld kopen.

Gaming is media en media trekt adverteerders aan

Terug naar die irritante advertenties in gaming. Altijd lastig geweest voor game developers want je wilt helemaal niet dat gamers klikken op de advertenties, want dan gaan ze ‘uit’ de game. Een oplossing is dus branding. In de stores kun je branded content kopen. Wellicht biedt de adverteerder bij elke online aankoop je wel een korting aan…IRL!

Time will tell, maar er staat nog veel te gebeuren op dit vlak. Gaming is Entertainment, Entertainment is gaming, maar gaming is ook beleving hetgeen gaming ook een vorm van media maakt. Media trekt adverteerders aan, of jij nu wilt of niet. Dus, jij…die doelgroep, bent nog lang niet van de irritante advertenties af, maar er is hoop. Slimmer, leuker en passender in- en rondom de game.