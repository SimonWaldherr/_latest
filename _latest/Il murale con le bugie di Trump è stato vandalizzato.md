--- 
extends: _layouts.post 
section: content 
image: https://sm.mashable.com/t/mashable_it/photo/default/progetto-senza-titolo-2_qvuy.1200.png 
title: > 
  Il murale con le bugie di Trump è stato vandalizzato 
description: > 
  Un murale che raccoglie tutte le bugie dette dal presidente degli Stati Uniti Donald Trump durante tutto il suo mandato è stato imbrattato a Brooklyn, New York, ad appena una settimana dall'inaugurazione.Il progetto artistico, chiamato Wall of Lies (Muro delle bugie), è stato svelato al pubblico il 3 ottobre."Quello che amo del murale è che da lontano sembra un'opera d'arte a 8-bit, caotica e con tanto di glitch… Una metafora visiva adatta per la presidenza Trump", aveva detto Tenney appena era stato svelato il progetto.Purtroppo, l'8 ottobre il Muro delle bugie è stato coperto con scritte che richiamano il gruppo di estrema destra dei Proud Boys.In un'America polarizzata, l'arte a sfondo politico è tra le creature più indifese di fronte alla cieca lealtà di chi crede in Trump e nella sua retorica dell'odio. 
date: 1602530604.1868002 
--- 
Un murale che raccoglie tutte le bugie dette dal presidente degli Stati Uniti Donald Trump durante tutto il suo mandato è stato imbrattato a Brooklyn, New York, ad appena una settimana dall'inaugurazione.

Il progetto artistico, chiamato Wall of Lies (Muro delle bugie), è stato svelato al pubblico il 3 ottobre. Realizzato dall'artista locale Phil Buehler su un'idea del direttore di Radio Free Brooklyn Tom Tenney, si trova in Grattan Street nella zona di Bushwick e contiene le oltre 20 mila menzogne di Donald Trump, così come sono state catalogate dal gruppo di fact checker del Washington Post.

"Quello che amo del murale è che da lontano sembra un'opera d'arte a 8-bit, caotica e con tanto di glitch… Una metafora visiva adatta per la presidenza Trump", aveva detto Tenney appena era stato svelato il progetto.

Purtroppo, l'8 ottobre il Muro delle bugie è stato coperto con scritte che richiamano il gruppo di estrema destra dei Proud Boys. In particolare, si legge 'vota Trump o muori' e la frase 'stand back, stand by', con cui il presidente americano si è rivolto ai suprematisti bianchi durante il primo — e finora unico — dibattito presidenziale.

"Siccome crediamo che questo progetto sia troppo importante per darla vinta a questi bulli — ha scritto Radio Free Brooklyn in un post di Instagram — abbiamo aperto una raccolta fondi su Gofundme per ristrutturare il murale e trovargli una nuova casa. Se qualcuno sa di uno spazio appropriato (all'aperto ma al sicuro o al chiuso ma accessibile al pubblico gratuitamente) per favore, fatecelo sapere".

In un'America polarizzata, l'arte a sfondo politico è tra le creature più indifese di fronte alla cieca lealtà di chi crede in Trump e nella sua retorica dell'odio. "Un graffito non ci fermerà", si legge sul sito della raccolta fondi per salvare il murale.

Potrebbe interessarti:

Guarda anche. I muri d’arte della periferia romana: viaggio nella street art con Flavio Solo