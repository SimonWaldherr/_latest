--- 
extends: _layouts.post 
section: content 
image: https://cdn.gelestatic.it/businessinsider/it/2017/05/GettyImages-460137984-1024x713.jpg 
title: > 
  La nomina di Padoan mette in luce le lacune della legge italiana sul conflitto di interesse 
description: > 
  Il senso della “cooptazione” – cioè la scelta collegiale – del CdA di Unicredit nei confronti di Padoan come consigliere e presidente designato va oltre le strategie interne dell’istituto.L’entusiastica nota “price sensitive” di Unicredit che il 13 ottobre scorso ha riferito dell’accettazione da parte dell’ex ministro e tuttora parlamentare Pier Carlo Padoan della sua cooptazione nel CdA di Unicredit, con futura nomina a Presidente (2021-2023) mette in luce le lacune della legislazione italiana in materia di conflitto di interesse.Jean Pierre Mustier, Ceo di Unicredit, ha dichiarato che gli importanti ruoli pubblici ricoperti in Italia da Padoan “saranno di grande utilità per il Gruppo”.Il comunicato stampa di Unicredit parla di una cooptazione come “amministratore non esecutivo”.I tre anni dalla cessazione dalla carica di ministro di Padoan scadono invece il 1° giugno 2021. 
date: 1603105893.8482819 
--- 
<div><ul><li><strong>Il senso della &#8220;cooptazione&#8221; &#8211; cio&#232; la scelta collegiale &#8211; del CdA di Unicredit nei confronti di Padoan come consigliere e presidente designato va oltre le strategie interne dell&#8217;istituto.</strong></li>
<li><strong>In Italia non esiste il periodo di cooling-off (un tempo per &#8220;raffreddare&#8221; le informazioni in possesso di un soggetto) che dovrebbe seguire il passaggio da una carica all&#8217;altra.</strong></li>
<li><strong>Il testo base della nuova legge sul conflitto di interessi &#232; stato appena approvato dalla Commissione Affari Costituzionali, ma appare insufficiente anche per ci&#242; che riguarda il periodo anche detto di pantouflage (dal francese pantoufle, pantofola).</strong></li>
<li><strong>Una giovane e agguerrita non-profit europea cerca di mettere i puntini sulle &#8220;i&#8221; di questa rischiosa incongruenza, con una petizione che ha gi&#224; superato le ventimila firme, e un appello lanciato alla UE.</strong></li>
</ul><p id="adv-Middle1-dev"></p><p><a href="https://www.unicreditgroup.eu/it/press-media/press-releases-price-sensitive/2020/pier-carlo-padoan-cooptato-nel-consiglio-di-amministrazione-di-u.html?intcid=INT-IG_CTA0021">L&#8217;entusiastica nota &#8220;price sensitive&#8221;</a> di <strong>Unicredit che il 13 ottobre</strong> scorso ha riferito dell<strong>&#8217;accettazione da parte dell&#8217;ex ministro e tuttora parlamentare Pier Carlo Padoan della sua cooptazione nel CdA di Unicredit</strong>, con futura <strong>nomina a Presidente</strong> (2021-2023) mette in luce <strong>le lacune</strong>&#160;<strong>della legislazione italiana in materia di conflitto di interesse.</strong></p><p id="adv-Bottom"></p>
<p>Jean Pierre Mustier, Ceo di Unicredit, ha dichiarato che <strong>gli importanti ruoli pubblici ricoperti in Italia da Padoan &#8220;<a href="https://www.unicreditgroup.eu/it/press-media/press-releases-price-sensitive/2020/pier-carlo-padoan-cooptato-nel-consiglio-di-amministrazione-di-u.html?intcid=INT-IG_CTA0021">saranno di grande utilit&#224; per il Gruppo</a>&#8221;.&#160;</strong></p><p>&#160;</p><p>L&#8217;economista e accademico italiano, alto funzionario dello stato italiano nello scenario della finanza pubblica nazionale e internazionale degli ultimi vent&#8217;anni, in Unicredit sar&#224; appunto in grado di capitalizzare non solo le sue competenze e la sua esperienza in materia economica e finanziaria, ma anche la sua influenza e la sua rete di contatti.</p><p id="advHook-x21"></p>
<p>L&#8217;ex ministro e <strong>tutt&#8217;ora deputato del Partito Democratico ha <a href="https://it.businessinsider.com/parte-in-salita-la-nomina-di-padoan-a-presidente-di-unicredit-il-movimento-5-stelle-si-oppone/" target="_blank">gi&#224; avviato le procedure per rimettere la sua carica parlamentare</a></strong>, <strong>ma non &#232; soltanto il seggio a sembrare sconveniente per il suo nuovo incarico.</strong> C&#8217;&#232; intanto la sensazione che le <strong>informazioni</strong> in possesso del membro della Commissione Bilancio, Tesoro e Programmazione della Camera <strong>possano favorire Unicredit</strong> a svantaggio degli altri competitor nel settore bancario.</p>
<p>Appena entrato in ballo, Padoan avr&#224; probabilmente gi&#224; scritta in cima al suo carnet <a href="https://it.businessinsider.com/padoan-nuovo-presidente-unicredit-rumor-fusione-montepaschi-siena/">la conclusione della vicenda Montepaschi</a>, ma non solo.<strong> <a href="https://it.businessinsider.com/unicredit-tutti-i-nodi-irrisolti-che-larrivo-di-padoan-alla-presidenza-dovra-sciogliere/">Business Insider Italia ha gi&#224; dato conto</a> della pi&#249; vasta partitura nella quale inserire il ruolo di Padoan</strong>: il possibile scorporo della stessa Unicredit in due soggetti, e l&#8217;eventualit&#224; di una fusione con BNP Paribas.</p>
<p>Tutti ambiti nei quali il profilo politico del manager e le sue competenze di carattere economico potrebbero fare subito la differenza: a meno che <strong>l&#8217;Italia non avesse una legge sul conflitto di interesse degna di questo nome.</strong> Essendosi reciprocamente scelti, <strong>n&#233; Unicredit n&#233; Padoan violano infatti nessun tipo di regola esistente, e il punto &#232; proprio questo.</strong></p>
<p>Se esistessero delle regole a tutela degli ambiti strategici della funzione pubblica oltre che del mercato e della concorrenza, <strong>Padoan non potrebbe imboccare con una tale disinvoltura una porta girevole</strong> che dalla sua poltrona di Montecitorio lo portasse direttamente in Piazza Gae Aulenti.</p>
<p>&#8220;Nella sua <a href="https://eur-lex.europa.eu/legal-content/IT/TXT/HTML/?uri=CELEX:52020SC0311&amp;from=EN">Relazione sullo Stato di diritto 2020</a> l&#8217;<strong>Unione Europea ha specificato che l&#8217;Italia deve agire in materia di conflitto di interessi anche per ci&#242; che riguarda l&#8217;avvicendamento delle cariche</strong>, il cosiddetto revolving doors,&#8221; ha detto a Business Insider Italia <strong>Federico&#160;Anghel&#233;</strong>, Direttore dell&#8217;ufficio italiano di <a href="https://www.thegoodlobby.it/">The Good Lobby</a>, non-profit basata a Bruxelles che si occupa di democrazia, partecipazione e trasparenza con lo scopo di riequilibrare e rendere pi&#249; equo e inclusivo l&#8217;accesso al potere.</p>
<p>Un adeguato cooling-off, il periodo di raffreddamento necessario a rendere inefficace il potere delle informazioni in possesso della carica entrante, non sembra infatti essere nei radar della politica. <strong>Il testo base della nuova legge sul conflitto di interessi M5S/PD, <a href="https://www.ilfattoquotidiano.it/2020/10/06/conflitto-dinteressi-primo-ok-al-testo-base-di-m5s-e-pd-i-renziani-non-votano-dagli-imprenditori-alle-toghe-in-politica-cosa-ce-nella-legge/5956708/">appena approvato dalla Commissione Affari Costituzionali della Camera</a>, prevede infatti un anno di fermo tra una carica e l&#8217;altra, un periodo troppo breve.</strong></p>
<p>&#8220;Non c&#8217;&#232; considerazione su questo tema,&#8221; ha continuato Anghel&#233;. &#8220;Abbiamo subito cercato di attirare l&#8217;attenzione <a href="https://www.thegoodlobby.it/comunicato-stampa/padoan-non-potrebbe-diventare-presidente-unicredit-se-litalia-avesse-una-serie-legge-sul-conflitto-dinteressi/">con un nostro comunicato stampa</a> sull&#8217;opportunit&#224; della cooptazione di Padoan in Unicredit, ma non abbiamo visto un grande seguito da parte dei giornalisti<strong>. I senatori M5S hanno pubblicato un comunicato stampa, ma non abbiamo visto altre prese di posizione</strong>.&#8221;</p>
<p>Il <a href="https://www.investiremag.it/investire/2020/10/16/news/m5s-contro-la-nomina-di-padoan-a-presidente-di-unicredit-23275/">comunicato dei senatori pentastellati</a>, pur riprendendo con fermezza il tema delle revolving doors e annunciando un&#8217;interrogazione parlamentare sulla cooptazione di Padoan in Unicredi<strong>t, non sembra per&#242; accennare a un allungamento del periodo di pantouflage</strong> previsto nel testo base appena approvato, pari a dodici mesi. Il tema &#232; stato approfondito nel corso di una <a href="https://www.radiopopolare.it/podcast/memos-di-ven-16-10-20/">trasmissione dell&#8217;emittente lombarda Radio Popolare</a>, ma al momento l&#8217;attenzione dei media mainstream &#232; pari a zero.</p>
<p>&#8220;La questione non &#232; tanto se dal pubblico non si possa passare al privato, ma<strong> quanto ci perde il pubblico e quanto viene distorto il mercato.</strong> Conoscendo dall&#8217;interno i ruoli chiave e la macchina statale, soprattutto per un Paese cos&#236; lento come l&#8217;Italia,<strong> dopo un solo anno le informazioni possono ancora essere ancora &#8220;calde&#8221; ed &#232; per questo che altrove il periodo di cooling-off dovrebbe essere calcolato in almeno due anni.</strong> In Italia la materia del conflitto di interessi &#232; normata in maniera insufficiente e caotica,&#8221; ha concluso Federico Anghel&#233;.</p>
<p>Per ci&#242; che riguarda le <strong>regole attuali della Commissione Europea i commissari seguono un periodo di cooling-off di due anni</strong>, tre per l&#8217;ex presidente della Commissione, nel quale le attivit&#224; professionali che intendono svolgere lungo tale periodo sono soggette ad accettazione ed eventuali limitazioni da parte della Commissione.</p>
<p>La <strong>legge italiana,</strong> <a href="https://lospiegone.com/2019/10/02/in-lobby-with-eu-passando-tra-le-revolving-doors-di-bruxelles/">&#8220;Legge anti-corruzione&#8221; (L. 190/2012)</a>, <strong>impedisce conflitti di interesse tra la pubblica amministrazione e le imprese destinatarie dell&#8217;attivit&#224; di quest&#8217;ultima, riferendosi per&#242; ai &#8220;dipendenti&#8221;</strong>, che nei tre anni successivi alla cessazione del rapporto di pubblico impiego non possono prestare &#8220;attivit&#224; lavorativa o professionale presso i soggetti privati destinatari dell&#8217;attivit&#224; della pubblica amministrazione svolta attraverso i medesimi poteri.&#8221; <strong>Un deputato com&#8217;&#232; ancora oggi Padoan &#232; un &#8220;dipendente&#8221; della pubblica amministrazione?</strong> <a href="https://it.businessinsider.com/parte-in-salita-la-nomina-di-padoan-a-presidente-di-unicredit-il-movimento-5-stelle-si-oppone/">In ogni caso, dopo la presa d&#8217;atto delle dimissioni, il parlamentare pu&#242; svolgere il nuovo incarico</a>. Il <a href="https://www.unicreditgroup.eu/it/press-media/press-releases-price-sensitive/2020/pier-carlo-padoan-cooptato-nel-consiglio-di-amministrazione-di-u.html?intcid=INT-IG_CTA0021">comunicato stampa di Unicredit</a> parla di una cooptazione come &#8220;amministratore non esecutivo&#8221;. <strong>I tre anni dalla cessazione dalla carica di ministro di Padoan scadono invece il 1&#176; giugno 2021.</strong></p>
<p>The Good Lobby sottolinea come <strong>siamo abituati al problema di un conflitto di interessi che emerga nel caso del passaggio dal privato al pubblico</strong>, ma la cooptazione di Padoan in Unicredit insegna che d&#8217;ora in poi dovremo <strong>tenere d&#8217;occhio anche il passaggio contrario</strong>, dalle nomine nel settore pubblico agli incarichi nelle aziende private, sempre pi&#249; frequente in Europa. Il caso pi&#249; eclatante &#232; stato quello di <strong>Barroso</strong>, ex presidente della Commissione <strong>disinvoltamente passato dopo un anno e mezzo (2016) a </strong><a href="https://it.wikipedia.org/wiki/Goldman_Sachs"><strong>Goldman Sachs</strong>, di cui &#232; tutt&#8217;ora &#8220;presidente non esecutivo&#8221; e &#8220;advisor&#8221;</a>.</p>
<p><a href="https://www.thegoodlobby.it/campagne/conflitto-di-interessi/">L&#8217;associazione ha da tempo aperto una petizione</a> diretta al Presidente della Camera Roberto Fico e al Parlamento &#8211; che ha superato le ventimila firme &#8211; per sollecitare una legge che finalmente disegni in modo efficace questo difficile orizzonte. In Europa, <a href="https://www.thegoodlobby.it/porte-girevoli-29-organizzazioni-chiedono-lo-stop-a-von-der-leyen/">ventinove associazioni tra le quali anche The Good Lobby</a> chiedono una specifica attenzione da parte della Presidente della Commissione Ursula von der Leyen, del Vicepresidente Frans Timmermans e della neo Commissaria ai Servizi finanziari, Mairead McGuinness proprio sulle &#8220;porte girevoli&#8221;.</p>
<p>La cooptazione di Padoan in Unicredit cos&#236; come la<strong> nomina di Adam Farkas</strong> (2019) alla guida dell&#8217;Association for Financial Markets in Europe (AFME) dalla precedente direzione esecutiva dell&#8217;Autorit&#224; Bancaria Europea (EBA), <a href="https://www.reuters.com/article/us-eu-banks-regulator-idUSKBN1ZK17P">finita sotto la lente del difensore civico europeo</a>, sembrano essere le<strong> prime avvisaglie</strong> di una sconveniente modalit&#224; di governance che si annuncia sempre pi&#249; frequente.</p>
</div>