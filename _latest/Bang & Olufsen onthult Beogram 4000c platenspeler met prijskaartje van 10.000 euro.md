--- 
extends: _layouts.post 
section: content 
image: https://sm.mashable.com/t/mashable_nl/photo/default/unnamed-3_7vwf.1200.jpg 
title: > 
  Bang & Olufsen onthult Beogram 4000c platenspeler met prijskaartje van 10.000 euro 
description: > 
  Bang & Olufsen heeft de Beogram 4000c Recreated Limited Edition onthuld.Bij Bang & Olufsen worden onze producten gebouwd om de tand des tijds te overleven.De Beogram 4000c Recreated Limited Edition bouwt verder op de look en feel van de originele platenspeler.Een nieuwe stofkap beschermd het product wanneer deze niet gebruikt wordt en accentueert de Beogram 4000c.Beschikbaarheid Beogram 4000c Recreated Limited EditionDe Beogram 4000c Recreated Limited Edition kost, slik, 10.000 euro en markeert Bang & Olufsen’s 95e verjaardag. 
date: 1602425124.352442 
--- 
Bang & Olufsen heeft de Beogram 4000c Recreated Limited Edition onthuld. Deze platenspeler, die voor het eerst geïntroduceerd werd in de jaren 70, is het eerste product dat gelanceerd wordt onder B&O’s nieuwe Classics initiatief: het restaureren en opnieuw vormgeven van klassieke producten.

“Het Classics initiatief werd geboren vanuit Bang & Olufsen’s belofte van lange levensduur, die onze klanten garandeert dat onze producten nog relevant zullen zijn tot vele jaren na aankoop”, zegt Mads Kogsgaard Hansen die het initiatief leidt bij Bang & Olufsen. “In de wereld van consumer electronics worden de meeste producten beschouwd als wegwerpproducten. Bij Bang & Olufsen worden onze producten gebouwd om de tand des tijds te overleven. Dat is wat ons onderscheidt als merk, wat de Beogram 4000c zo mooi belichaamt en waar we op willen bouwen in de toekomst”.

De Beogram 4000c Recreated Limited Edition bouwt verder op de look en feel van de originele platenspeler. Hij is van aluminium, heeft een zilveren champagnekleur en wordt gekaderd in een eiken frame. Een nieuwe stofkap beschermd het product wanneer deze niet gebruikt wordt en accentueert de Beogram 4000c.

Beschikbaarheid Beogram 4000c Recreated Limited Edition

De Beogram 4000c Recreated Limited Edition kost, slik, 10.000 euro en markeert Bang & Olufsen’s 95e verjaardag. Deze speciale uitvoering zal dan beschikbaar zijn in slechts 95 genummerde units. De platenspeler zal beschikbaar komen bij geselecteerde Bang & Olufsen winkels wereldwijd vanaf 12 oktober en zal beschikbaar zijn voor aankoop vanaf 19 oktober, 2020.

Elke platenspeler is volledig gerestaureerd, uniek genummerd en wordt aangeboden met vijf jaar garantie.