--- 
extends: _layouts.post 
section: content 
image: https://sm.mashable.com/mashable_it/seo/3/3999/3999_ap51.png 
title: > 
  Questo artista disegna incredibili ritratti e paesaggi con una macchina da scrivere 
description: > 
  James Cook non utilizza matite o pennelli per disegnare, ma una semplice e datata macchina da scrivere.Non è l’unico, è una categoria che esiste davvero.Cook invece è giovane e ha ancora molto tempo per continuare con la sua arte: la sua prima macchina da scrivere l’ha acquistata da una una coppia di anziani, riportandola in vita per creare illustrazioni e ritratti molto precisi e realistici.Avreste mai immaginato di vedere un ritratto di Friedrich Nietzsche fatto su una macchina da scrivere?Potrebbe interessare:VIDEO: La tastiera rétro per gli amanti della macchina da scrivere 
date: 1602530603.784892 
--- 
James Cook non utilizza matite o pennelli per disegnare, ma una semplice e datata macchina da scrivere. L’artista 23enne posta poi le sue opere su Instagram e Youtube ed è un cosiddetto typewriter artist. Non è l’unico, è una categoria che esiste davvero.

Cook è uno studente di architettura che ha iniziato a disegnare con la macchina da scrivere cinque anni fa, ispirandosi a Paul Smith, un typewriter artist estremamente virtuoso morto nel 2007. Smith in realtà era costretto a usare questo strumento così inusuale a causa di una paralisi celebrale e ciò lo ha reso famoso in tutto il mondo.

Cook invece è giovane e ha ancora molto tempo per continuare con la sua arte: la sua prima macchina da scrivere l’ha acquistata da una una coppia di anziani, riportandola in vita per creare illustrazioni e ritratti molto precisi e realistici.

Ora ha 20 macchine da scrivere, usate tutte come strumenti per produrre le sue opere.

Dai ritratti dettagliati di celebrità a personaggi iconici della cinematografia, da paesaggi piuttosto intricati ad architetture complesse, a quanto pare sembra che non ci sia nulla che non possa disegnare con la sua fidata macchina.



Sui social si può visionare anche il suo processo creativo, ad esempio tramite questo video che ha postato lo scorso dicembre, quando ha viaggiato per le campagne dell'Essex. Il risultato è un’opera ispirata all'architettura inglese.

L’artista ha dichiarato che si tratta cui un lavoro ovviamente molto laborioso: l’elemento affascinante è sicuramente quello di utilizzare una tecnologia obsoleta per creare arte.

Ma come fa a produrre lavori così realistici? Parlando di tecnica, inizia alla metà del foglio, utilizzando caratteri e lettere specifici in base al lavoro da portare a termine.



Ad esempio i punti e i trattini bassi sono utili per le linee rette, mentre le parentesi, la lettera O e gli zeri sono utili per le curve. Curiosamente il simbolo @ è ideale invece per le ombreggiature.

La maggior parte dei lavori li svolge a mano libera, usando la mano destra per digitare i caratteri e quella sinistra per usare la barra spaziatrice.

Eccolo all’opera per un ritratto di Tom Hanks, davvero realistico.

Per gli appassionati di Doctor Who, Cook ha anche pubblicato su YouTube un video in time lapse mentre disegna il quarto Dottore, interpretato da Tom Baker.

Avreste mai immaginato di vedere un ritratto di Friedrich Nietzsche fatto su una macchina da scrivere? Ora potete.

Si vede che Cook è appassionato di Doctor Who: ecco il dodicesimo dottore, interpretato da Peter Capaldi.

E chiudiamo con una chicca, anche se per pochi: il ritratto di Napoleon Dynamite.

Potrebbe interessare:

VIDEO: La tastiera rétro per gli amanti della macchina da scrivere