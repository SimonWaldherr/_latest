--- 
extends: _layouts.post 
section: content 
image: https://sm.mashable.com/t/mashable_it/photo/default/whatsapp-image-2020-10-12-at-160917_h311.1200.jpg 
title: > 
  Sulla metropolitana di New York un artista ritrae i volti della pandemia 
description: > 
  Passeggeri annoiati, assorti nei pensieri quotidiani, nelle ansie e nelle distrazioni della mente che durano il tempo di una corsa della metro; mondi a sé stanti, celati dietro una mascherina.Eccoli i volti di New York al tempo del Covid-19, i ritratti della pandemia catturati dalla mano di Devon Rodriguez, giovane disegnatore del Bronx, che con la sua arte ha conquistato i propri soggetti e il mondo dei social.A Devon basta qualche minuto e in pochi tratti di matita riesce a realizzare degli schizzi sorprendentemente precisi che poi regala agli ignari sconosciuti.La loro reazione è quanto di più gratificante possa esserci per un giovane artista di 24 anni che da diverso tempo si dedica a ritrarre l'umanità della Grande Mela.Tra i suoi fan c'è anche il governatore dello Stato di New York Andrew Cuomo, che ha incluso un suo schizzo nel proprio report quotidiano sul Covid-19. 
date: 1602530604.0646966 
--- 
Passeggeri annoiati, assorti nei pensieri quotidiani, nelle ansie e nelle distrazioni della mente che durano il tempo di una corsa della metro; mondi a sé stanti, celati dietro una mascherina.

Eccoli i volti di New York al tempo del Covid-19, i ritratti della pandemia catturati dalla mano di Devon Rodriguez, giovane disegnatore del Bronx, che con la sua arte ha conquistato i propri soggetti e il mondo dei social.



A Devon basta qualche minuto e in pochi tratti di matita riesce a realizzare degli schizzi sorprendentemente precisi che poi regala agli ignari sconosciuti. La loro reazione è quanto di più gratificante possa esserci per un giovane artista di 24 anni che da diverso tempo si dedica a ritrarre l'umanità della Grande Mela.

Con il Covid però anche i disegni acquistano un significato più profondo: "Ho voluto raffigurare questi volti - ha dichiarato Devon ai media locali - per catturare un momento della Storia che non abbiamo mai visto prima".





La scelta e l'abilità del ragazzo hanno dato frutti: adesso c'è persino chi paga per essere ritratto e su Instagram i suoi 30.000 followers sono esplosi a oltre 350.000 nel giro di un mese.



Tra i suoi fan c'è anche il governatore dello Stato di New York Andrew Cuomo, che ha incluso un suo schizzo nel proprio report quotidiano sul Covid-19.



Potrebbe interessare: