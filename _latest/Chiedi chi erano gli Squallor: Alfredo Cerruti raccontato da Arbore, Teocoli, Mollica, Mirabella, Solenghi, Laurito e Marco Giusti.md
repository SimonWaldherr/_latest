--- 
extends: _layouts.post 
section: content 
image: https://cdn.gelestatic.it/businessinsider/it/2020/10/Alfredo_Cerruti_e_Mina_1977.gif 
title: > 
  Chiedi chi erano gli Squallor: Alfredo Cerruti raccontato da Arbore, Teocoli, Mollica, Mirabella, Solenghi, Laurito e Marco Giusti 
description: > 
  Con chi gli era simpatico era simpaticissimo, con chi non gli piaceva era micidiale, lo annullava.Insieme a lui abbiamo scoperto tanti personaggi, come la Cucinotta, era il nostro compagno di giochi.Era una comicità diversa.Aria aristocratica, mai un movimento frettoloso, dotato di una grande ironia.C’è tutto un lato di Alfredo che non conosco, di grande affascinatore, credo si sia goduto la vita, molto più di me e di te. 
date: 1603105894.1453962 
--- 
<div><p>&#160;</p><p id="adv-Middle1-dev"></p>
<p>&#160;&#171;Conobbi Alfredo Cerruti negli anni&#8217;70, quando lavorava alla casa discografica CGD. Secondo me lui era un bravissimo produttore, perch&#233; riusciva a intuire quali progetti potessero funzionare nel mercato e quali no. Oggi questa figura manageriale quasi non esiste pi&#249;. Poi ovviamente conoscevo gli Squallor, la sua band. Ma devo aggiungere di non avere mai ascoltato la loro musica&#8230;&#187; (Franco Battiato)</p><p id="adv-Bottom"></p>
<p>&#160;</p><p>&#160;</p><p>Troia. Pompa. Tromba. Vacca. Palle. Cappelle. Tocca l&#8217;albicocca. Cielo duro. Manzo. Sono alcuni titoli della discografia degli <strong>Squallor</strong>, per i cui orizzonti semantici si consiglia di leggerli ad alta voce in sequenza, il cui leader e fondatore &#232; stato <strong>Alfredo Cerruti</strong>, morto ieri dopo essere nato nel secolo scorso, nel 1942.</p><p id="advHook-x21"></p>
<p>Ma questo non &#232; un articolo, &#232; una festa, in cui abbiamo invitato (e fra un po&#8217; compariranno) i suoi amici, collaboranti, o chi lo ha conosciuto bene: <strong>Renzo Arbore</strong>, <strong>Teo Teocoli,</strong> <strong>Vincenzo Mollica</strong>, <strong>Tullio Solenghi, Marisa Laurito</strong>, <strong>Marco Giusti</strong> saranno con noi qui in questo happening su Business Insider a raccontarlo.</p>
<p>Ci sembra il modo migliore: era malato da anni, ma poich&#233; di Alfredo Cerruti &#232; impossibile scrivere senza una sottotraccia ironica e dissacrante che quindi segua la sua vita, probabilmente anche la malattia si deve leggere, ironicamente, come un controcanto alle <strong>accuse di testi malati che tanti pretori e genitori</strong> incazzati gli avranno lanciato addosso nei decenni prima. <strong>Autista del cantautore Gino Paoli</strong>, poi manager e produttore discografico, diventa nei primi anni &#8217;70 a Milano <strong>Direttore Artistico della casa discografica CGD</strong>, lanciando come talent-scout nella discografia all&#8217;inizio i comici e cantautori <strong>Cochi e Renato</strong> (Ponzoni e Pozzetto), <strong>Loredana Bert&#232;</strong>,&#160; per la cronaca rosa &#232; il<strong> fidanzato di Mina</strong>. Poi diventer&#224; autore televisivo Rai, sceneggiatore cinematografico, comico, attore invisibile ma ascoltabile. Da qua per&#242; l&#8217;impossibilit&#224; di un &#8216;coccodrillo&#8217; (in gergo giornalistico, l&#8217;articolo scritto in morte di un personaggio ndr) &#232; certa e si inizia gi&#224; ad impazzire, perch&#233; Cerruti era gi&#224; diventato dal 1969 <strong>voce recitante, paroliere degli Squallor, una band satirica che senza mai apparire in pubblico, senza mai fare un concerto, senza mai mostrarsi, senza alcuna pubblicit&#224; o diffusione radiofonica, vender&#224; centinaia di migliaia di copie.</strong></p>
<p>Anticipando un effetto visto in politica con il Movimento 5 stelle degli inizi, a cui involontariamente trasmetteranno lo slogan (Vaffanculo), riescono a<strong> diventare popolari senza esserlo, con i dischi preventivamente sequestrati</strong> dalle allora preture, contro ogni logica commerciale e di consenso, sfruttando un effetto carboneria, cio&#232;, paradossalmente proprio<strong> la loro impopolarit&#224; li render&#224; popolarissimi </strong>come le tematiche affrontate: tutto quello che freudianamente &#232; rimosso, inconscio, tutto l&#8217;indicibile che ci alberga negli scantinati notturni interiori, le sofferenze d&#8217;amore, l&#8217;odio, l&#8217;avversione per le retoriche (soprattutto musicali), diventa oggetto di satira e canzone, <strong>tutti gli indicibili, prevalentemente sessuali</strong>, e quindi sodomie, masturbazioni, eiaculazioni, irriducibili ninfomanie, ipersessualit&#224;, orge, fornicazioni, impotenze ed erezioni, defecazioni, ci&#242; che tutti sappiamo ma non diciamo (persino la <a href="https://www.youtube.com/watch?v=gn2jgpHCjDg" target="_blank">pedofilia diffusa nel clero, </a>descritta, raccontata in un adescamento &#160;purtroppo esilarante) diventa canzone, ossimorica perch&#233; <strong>ai testi giocosamente ed estremamente provocatori corrispondono musiche popolari,</strong> inedite, perfette, seriamente c(r)edibili nello sterminato repertorio partenopeo, negli stornelli romani, nelle austere colonne sonore cinematografiche, e via via nei canoni del pop, della disco, del rock, dell&#8217;opera, del canto liturgico, della tarantella, della musica.</p>
<p>Testi satirici totalmente disturbanti, canzoni che ora non potrebbero essere incise perch&#233; si incazzerebbero tutti,<strong> oscenit&#224; talmente ben scritte da avere valore letterario</strong>, omosessualit&#224;, fancazzismo, blasfemie, questioni femminili, eterosessualit&#224; fallocratiche, flatulenze, sesso orale, <strong>tutto diventa perverso e satirico su musiche rassicuranti</strong>.&#160;Se le canzoni &#8216;mainstrem&#8216;&#160;raccontavano i nostri stati d&#8217;animo migliori (mah),&#160;quelledegli Squallor descrivevano le nostre mostruosit&#224;: tutto il peggio che pensiamo in certi momenti delle ragazze che non rispondono e ci fanno soffrire, i desiderata pi&#249; ignobili, le canzoni, i monologhi, i recitativi, gli sketch, le gag in musica raccontano solo personaggi mostruosi, schifosi, in un cazzeggio che pu&#242; essere lontanamente prolettico in campo televisivo (e cinematografico) a quella che sar&#224; <a href="https://www.youtube.com/watch?v=TTwKiMPOqAs" target="_blank">Cinico Tv</a> di Daniele Cipr&#236; e Franco Maresco (ma senza leggerezza).</p>
<p>&#200; come se su questo quotidiano a un certo punto impazzissimo e scrivessimo con la stessa meticolosit&#224; in articoli tutto ci&#242; che ci riguarda nelle intimit&#224; peggiori e pu&#242; essere solo imbarazzante per chi legge. La loro invisibilit&#224; &#160;si manterr&#224;, nonostante per&#242; la diffusione a dispetto della visibilit&#224; (ben prima di Lucio Battisti e Mina, e , a differenza loro, senza mai mostrarsi neppure agli inizi), dalla comicit&#224; surreale di 38 Luglio (fu un grosso errore per l&#8217;elettrotecnico) si arriver&#224; alla demenzialit&#224; cinematografica (erotica, ovviamente) in <strong>due film degli Squallor,</strong> scritti dagli Squallor (e interpretati, in qualche modo) e prodotti e &#8220;disastrosamente diretti&#8221; da Ciro Ippolito (la definizione &#232; nei titoli di coda del primo, ed &#232; sua, anche sceneggiatore), il cult movie<strong><a href="https://www.youtube.com/watch?v=Abu_RLbrCs4&amp;t=264s" target="_blank"> Arrapaho&#160; </a></strong>(1984, sulla trib&#249; indiana dei Froceyenne, nati dall&#8217;unione tra un tranviere gobbo ed una nanna antelofata su fiumi di acqua Fiuggi non liscia e non gassata) e Uccelli d&#8217;Italia (1985), film a dispetto del titolo non di tematiche ornitologiche.</p>
<p>Alcune canzoni sono diventate senza volerlo hit internazionali (<a href="https://www.youtube.com/watch?v=FAuJTYyWxM8" target="_blank">Bla bla bla </a>) giovando della parodia di successi mondiali, oppure quando impazzava We Are the World&#160;e si iniziava a fare le canzoni per beneficienza verso le popolazioni africane, puntando alla gloria (mah), loro parodiavano puntando alla cassa (<a href="https://www.youtube.com/watch?v=xDCyHrWQzhM" target="_blank">Usa for Italy</a>). <strong>Oggi sarebbe impossibile perch&#233; in un tempo storico in cui la satira deve essere politicamente corretta</strong> (e quindi non essere satira), se ancora si assassina contro la satira di Charlie Hebdo (e ancora la si odia in un rigurgito di orgoglio nazionale, religioso, sociale), e chi non si indigna decapita direttamente, <strong>alla riproposizione del canzoniere degli Squallor si potrebbe trovare una convergenza tra tutte le frange deboli e i poteri forti, per una riforma costituzionale che preveda la reintroduzione della pena capitale per i loro autori; sar&#224; per questo che gli Squallor hanno pensato bene di morire prima spontaneamente</strong>, tra il 1985 ed appunto ieri, e Alfredo Cerruti ha passato i decenni successivi lavorando come autore televisivo sia nel mainstream televisivo pubblico, sia in quello garbatamente satirico e comico.</p>
<p>Spetta a chi scrive l&#8217;ingrato compito di dare la ferale notizia della morte a <strong>Teo Teocoli</strong>, comico, attore, presentatore televisivo, autore satirico, che raggiungiamo al telefono mentre &#232; in Spagna.</p>
<p>&#171;Mi sta dando una notizia bruttissima: io sono stato amico di Alfredo almeno da 50 anni. Ci siamo conosciuti negli anni&#8217;60 e da allora siamo stati sempre insieme fino all&#8217;inverno scorso, poi con questa pandemia, io sono andato via, lui non stando molto bene non si muoveva pi&#249;, per&#242; abbiamo fatto un percorso insieme di amicizia, di lavoro. Io lo avevo conosciuto appena si era trasferito a Milano da Napoli, ci divertivamo, poi per un po&#8217; di anni non l&#8217;abbiamo pi&#249; visto perch&#233; era fidanzato con Mina. Con Lavezzi andavamo ogni settimana a cenare a Brera. L&#8217;aggregazione erano le sale da ballo, io ho fatto anche il cantante, lui il direttore artistico. Una volta ho cantato male e mi ha detto &#8220;Ma tu pensavi che potessi cantare cos&#236; male?&#8221;. Andavamo a ballare, nei bar un po&#8217; alla moda. Non sapevo avesse una vena artistica, poi ha pensato di fare gli Squallor. <strong>Ha fatto una musica che paragonerei agli Skiantos, o ai testi di Elio e le storie tese</strong>.&#160;Con chi gli era simpatico era simpaticissimo, con chi non gli piaceva era micidiale, lo annullava. I comici o i simpatici vengono buttati nelle fosse comuni&#187;</p>
<p>Alfredo Cerruti per&#242; fu anche autore televisivo di Teo Teocoli, presentatore del variet&#224; tradizionale Faccia Tosta (Raiuno 1997)</p>
<p>&#171;S&#236; con Ugo Porcelli, l&#8217;alter-ego di Arbore, Marco Luci e quello dei catenacci, quello che metteva i luchetti (Federico Moccia, ndg).&#160; Mi chiam&#242; lui&#8230; La trasmissione fu fatta perch&#233; in un pezzo di stagione Rai non avevano niente da mandare in onda. In quel periodo volevo lasciare Mediaset per la Rai. Inizi&#242; maluccio e poi and&#242; bene, a quell&#8217;epoca c&#8217;era Bonolis dall&#8217;altra parte, e raggiungemmo i risultati. &#200; una trasmissione legata a qualche settimana. Faccio pochissima televisione ma sono tutti tappabuchi&#187;</p>
<p>&#160;</p>
<p>Dopo gli Squallor, e con l&#8217;eccezione sentimentale di Mina, il nome pi&#249; associato ad Alfredo Cerruti &#232; per&#242; quello di Lorenzo Arbore, meglio noto come <strong>Renzo Arbore</strong>, cantautore, giornalista, critico, attore ma anche regista cinematografico che lo volle (nel ruolo di uno spettatore non particolarmente entusiasta nella platea del Festival di Sanremo&#8217;83) in F.F.S.S. ovvero che mi hai portato a fare sopra Posillipo se non mi vuoi pi&#249; bene? (1983), dj che passava l&#8217;unica canzone trasmissibile in Radio Rai nei primi anni&#8217;70, autore televisivo, regista e presentatore indiretto di quello show satirico della tv commerciale che fu <strong>Indietro Tutta! (Raidue 1988), dove Cerruti era co-autore e voce fuori campo</strong>, con quelle dell&#8217;autore Arnaldo Santoro, dell&#8217;attore Stefano Antonucci e, come ci ha raccontato lo stesso <strong>Antonucci, di un mai accreditato Massimo Troisi</strong>, e poi autore, regista tv, e capocomico de Il caso Sanremo (et Aspettando Sanremo, Raiuno 1990), legal-show satirico ambientato in un tribunale, dove Cerruti &#232; tra i comici di un eterno processo a chi ha ucciso la canzone italiana. Gli telefoniamo al telefono fisso a casa, ascoltiamo la leggendaria segreteria telefonica registrata da Arbore che si prest&#242; ad involontari provini di Roberto Benigni e Nino Frassica lanciati come comici televisivi da Arbore, ma non possiamo cimentarci perch&#233; alla voce registrata di Arbore si sovrappone proprio lui, <strong>Renzo Arbore</strong>, che &#232; difficile intervistare perch&#233; si ride improvvisando una jam session comica telefonica, eppure ci dice:</p>
<p>&#160;</p>
<p>&#171;Alfredo Cerruti bisogna ricordarlo perch&#233; era direttore artistico di una casa discografica importante: <strong>a lui si devono i successi di tanti artisti, i successi di Gigliola Cinquetti, dei Pooh</strong>, e poi &#232; passato ad un&#8217;altra casa discografica sempre continuando a fare il talent scout, con artisti straordinari. Spiritoso, sui generis, irripetibile perch&#233; coi suoi giudizi giocava con la napoletanit&#224; e con gli amici si &#232; divertito a fare <strong>gli Squallor, che sono mitizzati,</strong> perch&#233; io frequento la rete e lo sono. Non erano trasmissibili, quando ero disc-jokey qualcosa sono riuscito a trasmettere, e anche in dvd ha venduto l&#8217;ira di Dio o, tipo <a href="https://www.youtube.com/watch?v=vCwCEy7zd8o" target="_blank">Sono una donna non sono una santa</a> cantata da un uomo, &#160;addirittura ad Alto Gradimento avevamo inventato un jingle per lui, &#8220;Raccontala giusta, Alfredo!&#8221; &#160;(ce la canta al telefono, ma voi potete ascoltarla <a href="https://www.youtube.com/watch?v=-85RZdZO0kY" target="_blank">suonata e cantata dagli Squallor in Troia</a>,&#160;ndg). Ma gli Squallor non erano trasmissibili in Rai&#8230; Quando Alfredo ha finito di fare il discografico ho pensato che potesse essere un grande autore radio-televisivo e poi con Boncompagni lo abbiamo chiamato, <strong>alla fine era la sua vera personalit&#224; sia con &#8220;Volante 1 Volante 2</strong>&#8221; sia col personaggio di <a href="https://www.youtube.com/watch?v=ce7FLkpWNj8" target="_blank"><strong>Giandomenico Pisapia</strong>,</a> &#8220;chiamo io o chiama lei&#8221;?&#160;Con Alfredo abbiamo inventato anche il <a href="https://www.youtube.com/watch?v=08Llk-EchNw" target="_blank">Cacao Meravigliao</a>, era anche autore, o in altre occasioni come Il caso Sanremo, quando io facevo il giudice. Insieme a lui abbiamo scoperto tanti personaggi, come la Cucinotta, era il nostro compagno di giochi. <strong>Tra le voci c&#8217;era anche Troisi, a</strong><strong> Indietro Tutta faceva un personaggio napoletano, si chiamava Eugenio e portava i turisti in giro per Napoli. </strong>Anche con Massimo ci siamo divertiti molto. Nel mio ultimo film era presente perch&#233; portava fortuna, volevamo lasciare un segno nei nostri ricordi. Abbiamo fatto molti successi con i consigli di Alfredo. Era anche<strong> un intellettuale,</strong> un punto di riferimento per noi. Abbiamo cercato di innovare il variet&#224; televisivo, facevamo un programma tutte le sere, andando allo sbaraglio, e oggi non si fa pi&#249;. Eravamo molto coraggiosi, non ci preparavamo neanche le battute, non le sapevamo neanche&#187;</p>
<p>&#160;</p>
<p>Nel s<a href="https://www.youtube.com/watch?v=UCmmqoJ0ez8" target="_blank">econdo dei film degli Squallor</a>, demenziali e vagamente ispirati alla comicit&#224; dei <strong>Monty Python</strong>, recit&#242; con Alfredo Cerruti attore e anche sceneggiatore del film diretto e prodotto da Ciro Ippolito anche <strong>Marisa Laurito</strong>, attrice, presentatrice televisiva, e ora anche direttrice artistica dello storico teatro Trianon di Napoli, felicissima di ricordarlo&#160;con noi:</p>
<p>&#160;</p>
<p>&#171;Il primo contatto con Alfredo lo ebbi quando lui faceva parte degli Squallor, perch&#233; loro fecero un film e lui mi chiam&#242; per questo film, e quando mi disse che cosa dovevo fare, fui contentissima: era solo una battuta, ma cos&#236; felice di farla, perch&#233; andavo contro tutta quella televisione incravattata che amava dire &#8220;Signore e signori buonasera&#8221;, e quindi c&#8217;era la Carr&#224; in televisione che faceva il gioco dei fagioli, e lui mi disse &#8220;<strong>tu devi fare la casalinga che stira, chiama Raffaella, e dice &#8220;Pronto Raffaella? &#8216;O quiz c&#8217;ha scassato &#8216;u cazzo!&#8221;</strong>. E io gli risposi &#8220;Lo faccio subito&#8221;. In un ristorante romano in Piazza Augusto Imperatore, l&#8217;Augustea, c&#8217;era un tavolo sociale dove io ero ammessa, non so come mai, di artisti dove si davano il cambio Nanni Loy, Corbucci, Scola, Lina Wertmuller, e io ero ammessa e a distanza andavamo a parlare con Alfredo che aveva un tavolo fisso dove mangiava i suoi spaghetti al pomodoro. Era un autore originale, atipico, al di fuori degli schemi, sia nell&#8217;amicizia che nel lavoro. <a href="https://www.youtube.com/watch?v=UCmmqoJ0ez8" target="_blank">Io ne rifarei 100 di </a>Uccelli d&#8217;Italia!&#187;</p>
<p>&#160;</p>
<p>Il giornalista ed autore <strong>Vincenzo Mollica</strong> lo ha conosciuto quando Cerruti lavorava in Rai, come Mollica che fu cronista del TG1, ma lo ascoltava quando Cerruti era leader degli Squallor, con recitativi cantati e la sua voce baritonale che caratterizzer&#224; anche la sua attivit&#224; di recitante televisivo, influenzato dal doppiaggio e ci dice, a Business Insider:</p>
<p>&#160;</p>
<p>&#171;L&#8217;ho conosciuto ai tempi di<a href="https://www.youtube.com/watch?v=fo0KZER7IRc" target="_blank"> Indietro Tutta</a>: era simpatico, si era inventato qualcosa con la genialit&#224; di Renzo Arbore, anche lui geniale. Era una comicit&#224; diversa.&#160; Poi con gli Squallor, gruppo altrettanto colto e geniale, gli feci una lunga intervista divertente, con una parte iniziale seria, poi appena si allargava quel sorriso era veramente straordinario. Poi lo incontravo all&#8217;Hilton di Roma, dove lui abitava, quando andavo a fare delle interviste. Bevevamo insieme, era un grande narratore. Me lo ricorder&#242; come un grande artista. Aveva la prospettiva mancante, che tutti i grandi comici hanno. I comici veri hanno il dono di farti vedere la prospettiva mancante. Gli Squallor erano buffi, li ascoltavamo tutti, quando esce un disco chiamato Palle, non puoi non ascoltarlo: era fonte di grande divertimento&#187;</p>
<p>&#160;</p>
<p>Ne Il caso Sanremo (Raiuno 1990)&#160;di Arbore con Cerruti recitava come comico anche <strong>Michele Mirabella LINK</strong>, che &#232; stato giornalista, ed &#232; un conduttore e autore televisivo ora nella sanit&#224; televisiva, ma prima nella radiofonia Rai, nella comicit&#224; televisiva, regista lirico e teatrale, ed attore cinematografico, e che coerentemente con la sua attivit&#224; divulgativa scientifica televisiva ci d&#224; appuntamento telefonico ad un momento in cui poter essere senza mascherina:</p>
<p>&#160;</p>
<p>&#171;Lui mi stimava, ma con la sua brusca sincerit&#224;, mi diceva anche i limiti della sua stima, quello che riteneva essere l&#8217;aspetto intellettuale della mia formazione universitaria, <strong>aveva una leggera diffidenza alla parola &#8220;intellettuale&#8221;</strong>, soprattutto quando non &#232; un aggettivo, ma un sostantivo, dovuta alla sua bonomia. E io stimavo lui. Amava la mia radio, e la mia televisione popolare che lui definiva intelligente. Debuttai come coprotagonista a questa geniale bisboccia tra l&#8217;avanspettacolo e la farsa goliardica con Lino Banfi per Renzo. Ma a differenza di Cerruti io ero pi&#249; latin che lover. Arbore mi chiese se volessi fare televisione, e da allora non sono pi&#249; uscito. Il caso Sanremo, o Aspettando Sanremo,&#160;ha avuto 14 milioni di ascolto, fu il record, in prima serata, su Raiuno, e mai sotto gli 11 milioni. Ci sono artisti che vanno scritturati, ed artisti che sono: loro erano. Facevo l&#8217;avvocato, con undici cognomi, tra cui il mio. Cerruti non diceva battute, ma faceva molte facce, lui si era vestito con suggerimento di Arbore, con una rigorosissima toga forense, e con il tocco, gli occhiali e la montatura nera: era inconfondibile in primo piano, e <strong>rappresentata in maniera spietata un corvo, perch&#233; allora, nella Magistratura, c&#8217;erano molti corvi, ma allora non era esplicitamente detto</strong>. Lui recitava con la faccia, con una abilit&#224; mimica che non aveva copioni. E questo lo poteva fare solo uno spiritoso e intelligente con un soave cinismo, scusi l&#8217;ossimoro, che era tipico di Alfredo&#187;</p>
<p>&#160;</p>
<p>Nel 1998 Alfredo Cerruti &#232; invece autore di Domenica In (con Giancarlo Magalli, Elisabetta Ferracini, Lorenza Mario e il giornalista Giampiero Galeazzi) allora presentata dal comico, attore, autore e regista <strong>Tullio Solenghi,</strong> a cui diamo ancora una volta la notizia della morte per la prima volta:</p>
<p>&#160;</p>
<p>&#171;Lo ricordo come un padre nobile del tipo di comicit&#224; come la intendo io, fin da quando era la mitica voce degli Squallor. Aria aristocratica, mai un movimento frettoloso, dotato di una grande ironia. Quando facemmo <a href="https://www.youtube.com/watch?v=PnjoCQqmCNE" target="_blank">Domenica in</a>&#160;con lui avevo il filo diretto dell&#8217;ironia, ribaltavamo la realt&#224; con i nostri commenti. Io coi miei autori, Presta e Dose, curavo gli interventi comici, lui la parte istituzionale del programma, a compartimenti stagni, con due redazioni coabitanti, e lui spesso veniva da noi, perch&#233; noi stavamo facendo quello che lui aveva sempre fatto. Io ho quasi sempre testato le cose che facevo su di lui, quindi in qualche modo lo coinvolgevo, anche se a livello di scrittura non era previsto. Ad una prima riunione di redazione mi fu posta questa richiesta drammatica: &#8220;a Domenica In funziona pi&#249; Mino Reitano che Elton John&#8221;: mi trafissero il cuore, la mente e i neuroni. A quel punto io proposi di mettermi insieme come conduttore a quello che pi&#249; pratica il genere Mino Reitano ed affini, cio&#232; Paolo Limiti. Poi Limiti ebbe pretese un po&#8217; esagerate, voleva fare lui l&#8217;edizione del programma in generale quindi dissi di no. Fui chiamato io inizialmente come conduttore, ma mi veniva l&#8217;orticaria quando c&#8217;erano le telefonate con il pubblico, allora cercai uno che facesse il lavoro sporco, e chiamai Magalli, il pi&#249; vicino a me come ironia. Per motivi di scrittura dovevo partecipare ai momenti comuni, con Magalli, le telefonate, ecco l&#236; perdevo anni di vita, mi sono ripreso molto dopo, non capendo che quella non era la mia strada per la Domenica in dell&#8217;anno dopo fui ricontattato per una rinconferma, e io risposi &#8220;Per carit&#224;!&#8221; per la mia salute fisica e mentale&#187;</p>
<p>&#160;</p>
<p>Sar&#224; per&#242; ricompensato proprio Cerruti come autore, della successiva edizione condotta da <a href="https://www.youtube.com/watch?v=Pz0-6vqQ7og" target="_blank">Amadeus e Romina Mondello</a> &#160;e scritta coi giornalisti Cesare Lanza e Antonello Piroso, autore poi della sua ultima intervista rilasciata <a href="http://www.squallor.com/rassegna-stampa/intervista-la-verita%20/" target="_blank">(nel 2018 per La Verit&#224;&#160;</a>a distanza di quasi 40 anni dalla terzultima, per Panorama nel 1979). Nel XXI secolo la presenza professionale di Cerruti si dirada, limitandosi a comparire come voice over nella trasmissione di Marco Giusti in difesa del cinema italiano che spacca Stracult, e sempre limitandosi a voce fuori campo, negli spot natalizi della Wind, del 2007 con Nino Frassica&#160;per poi venir celebrato in uno<a href="http://www.squallor.com/squallor-chiambretti-night/" target="_blank"> Speciale Chiambretti Night</a> al solito fuori campo e poi anche in studio, mascherato (Italia 1 2010)&#160;e nel 2012 dall&#8217;intenso<a href="https://vimeo.com/222235118" target="_blank"> documentario di Michele Rossi e Carla Rinaldi Gli Squallor</a>. Abbiamo raggiunto anche il giornalista ed autore tv<strong> Marco Giusti</strong>:</p>
<p>&#160;</p>
<p>&#171;Stava sempre da Vanni, un bar di fronte al Teatro delle Vittorie, con Gigi Sabani, 18 anni fa (con cui duett&#242; in <a href="https://www.youtube.com/watch?v=_Iw0UFOk1YM" target="_blank">Albachiava</a>, con la v,&#160;ndg). Io chiesi ad Alfredo di fare dei sunti a Stracult, con la sua voce, doveva essere la terza o quarta edizione. Era un personaggio leggendario. Non voleva mai apparire in video, e volto, ma solo voce: aveva questa voce pazzesca. Poi diedi una mano a Chiambretti quando fece quella trasmissione sugli Squallor, e ci fu Alfredo, credo solo in voce. Con Ciro Ippolito, regista dei film, non aveva un buon rapporto, perch&#233; lo accusavano di essersi impadronito degli Squallor, ma senza Ciro Ippolito non avrebbero mai fatto cinema. Poi era stato molto male, era andato a Milano, e non l&#8217;ho pi&#249; sentito, mi chiese per&#242; il numero <a href="https://www.dagospia.com/rubrica-2/media_e_tv/ricordando-cerruti-video-39-39-uccelli-39-italia-39-39-91167.htm" target="_blank">Malcom Pagani, che lo intervist&#242; per</a><a href="https://www.dagospia.com/rubrica-2/media_e_tv/ricordando-cerruti-video-39-39-uccelli-39-italia-39-39-91167.htm"> Il Fatto Quotidiano</a>. Era stato lasciato in solitudine, era difficoltoso, ed estremamente faticoso parlarci, credo per un ictus, e io non osai pi&#249; richiamarlo. Io non ero fan degli Squallor, della musica demenziale, ma il film Arrapaho con questa non regia funziona benissimo, chi &#232; che faceva queste cose con una tal coscienza /incoscienza. &#160;And&#242; benissimo, tanto che subito fecero Uccelli d&#8217;Italia che non aveva storia, almeno nel primo una parvenza di titolo c&#8217;era, Uccelli d&#8217;Italia&#160;era molto pi&#249; abborracciato. E anche in dvd ha venduto l&#8217;ira di Dio &#200; stato per&#242; un gruppo sfortunato, alcuni si sono ammalati, poi erano morti tutti. C&#8217;&#232; tutto un lato di Alfredo che non conosco, di grande affascinatore, credo si sia goduto la vita, molto pi&#249; di me e di te.&#160; Avrei voluto averlo fisso come voce a Stracult, ma lui non voleva pi&#249;. Avrei voluto ricordarlo, se fossimo veramente live, ma purtroppo col COVID dobbiamo registrare sette giorni prima: vorrei suonare <a href="https://www.youtube.com/watch?v=vSapQB69k-8" target="_blank">&#8216; O tiempo se ne va</a>, ma &#232; un po&#8217; duro da cantare in tv, si confonde con il napoletano ma il testo &#232; molto pesante: volevo farlo quando vennero a Stracult i due protagonisti di Arrapaho, Urs Althaus e Tin&#236; Cansino, ma poi mi accorsi che il testo era pesantissimo!&#187;</p>
<p>&#160;</p>
<p>Ci sarebbe piaciuto continuare questo articolo allo sfinimento del lettore, ma siamo sfiniti noi a scriverlo e lo inviamo in redazione alle 5:40 del mattino dopo una notte insonne a scriverlo ed una giornata a prepararlo, e poich&#233; il conduttore <strong>Amadeus per cui Cerruti fu autore nel secolo scorso sar&#224; il Direttore Artistico del prossimo Festival di Sanremo 2021, ci permettiamo con una proposta</strong>: <strong>perch&#233; non ricordarlo e ricordare gli Squallor proprio al Festival?</strong> Sarebbe il contrappasso paradossale migliore per chi &#232; stato produttore delle maggiori canzoni sanremesi, e autore delle canzoni pi&#249; lontane possibili da esse, ha lavorato in Aspettando Sanremo come corvo, e che nel film di Arbore, nel ruolo di uno spettatore del festival, esclam&#242; una sola battuta, <a href="https://www.youtube.com/watch?v=vNQ3dF0N960" target="_blank">questa</a>.</p>
<p>Twitter: <a href="https://twitter.com/AmoreMorteeBoh">@AmoreMorteeBoh</a></p>
</div>