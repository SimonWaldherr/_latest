--- 
extends: _layouts.post 
section: content 
image: https://sm.mashable.com/mashable_it/seo/4/4251/4251_uwsv.jpg 
title: > 
  È morto Izumi Matsumoto, il creatore del manga 'È quasi magia Johnny' 
description: > 
  Il manga, Kimagure Orange Road, uscì in Giappone tra il 1984 e il 1987.La morte di Matsumoto è del 6 ottobre, ma la famiglia ha scelto di dare la notizia sul sito ufficiale dell'autore, con massimo riserbo, solo dopo i funerali dell'artista."I dottori ci hanno detto che è morto senza provare dolore, iniziando in pace il suo viaggio lontano dal nostro mondo".Madoka AyukawaCaro Izumi Matsumoto, banale dirlo ma il tuo Kimagure Orange Road (il Manga e l'Anime) rimarrà un capolavoro senza tempo.(Nova) pic.twitter.com/MW3DLT4nNi — Petricore (@ImAWeirdoMister) October 13, 2020È morto Izumi Matsumoto, il papà di "È quasi magia Johnny"la mia prima crush in assoluto ? 
date: 1602652031.3857434 
--- 
Il creatore della serie di manga, e poi anime, tra le più iconiche degli anni Ottanta e Novanta, Izumi Matsumoto, è morto all'età di 61 anni in Giappone dopo un lungo ricovero in ospedale, per complicanze derivate dalla sua stenosi spinale.

Matsumoto è celebre in tutto il mondo per essere l'autore di Orange Road, tradotto in italiano come È quasi magia Johnny, e trasmesso poi su Italia Uno dal 1989 con numerose censure e notevoli tagli dovuti alla trama piccante delle puntate.

Costumi da bagno e cartoni animati: lo stress test della tv dei ragazzi italiana.

È la storia di un triangolo amoroso tra Kyosuke (Johnny da noi), un ragazzo del liceo con poteri telecinetici, la sua ragazza Hikaru (Tinetta) e la star, la bellissima Madoka (Sabrina), amica d'infanzia di Tinetta, protagonista di numerosi flirt più o meno spinti. Johnny deve scegliere chi amare. E nel mentre lo spettatore vive un ritratto di un'adolescenza intensa, movimentata e piena di colorati sogni anni Ottanta.

Hikaru, Madoka, Kyosuke, da sinistra.

Madoka è anche un esempio di personaggio femminile tsundere, archetipo dei manga giapponesi per una protagonista all'inizio scontrosa che si rivela poi gentile e affabile.

Madoka scontrosa con Kyosuke.

Il manga, Kimagure Orange Road, uscì in Giappone tra il 1984 e il 1987. In seguito Matsumoto lavorò anche a Sesame Street, dal 1988 al 1992. Negli anni successi l'aggravarsi delle sue condizioni di salute, riconducibili ad un incidente d'auto in età prescolastica, lo terranno lontano dal tavolo da disegno.

Dalla trasmissione su Italia Uno.

La morte di Matsumoto è del 6 ottobre, ma la famiglia ha scelto di dare la notizia sul sito ufficiale dell'autore, con massimo riserbo, solo dopo i funerali dell'artista. "Vorremo esprimere la nostra più sincera gratitudine a tutti quelli che lo conoscevano, come a chi ha amato la sua arte e il suo manga", si legge nella nota dei familiari. "I dottori ci hanno detto che è morto senza provare dolore, iniziando in pace il suo viaggio lontano dal nostro mondo".

Su Twitter i fan della serie ricordano il cartone animato, in particolare millennial che lo vedevano nel doposcuola a casa sul divano, quando il televisore era ancora a tubo catodico. C'è chi ricorda che la sua prima cotta televisiva fu Madoke/Sabrina e chi invece teneva nel suo cuore Kyosuke/Johnny.

Rest In Peace, Izumi Matsumoto-sensei. You gave me a vibe I’ve kept with me for several years. You gave us the original Best Girl, Madoka Ayukawa. I’m sorry your life was so hard. I wish I could have met you and thanked you. Kimagure Orange Road will live on with your memory. pic.twitter.com/ipdi9zDux5 — James Valle (@KentaroPJJ) October 12, 2020

"…ascoltami, voglio costruire i miei ricordi uno alla volta."

Madoka Ayukawa



Caro Izumi Matsumoto, banale dirlo ma il tuo Kimagure Orange Road (il Manga e l'Anime) rimarrà un capolavoro senza tempo.



??? Thank You Sensei!#IzumiMatsumoto #KimagureOrangeRoad pic.twitter.com/MJXsxBwGWt — odino (@spawnix) October 13, 2020

Ciao izumi matsumoto insegna agli angeli a scegliere tra sabrina e tinetta ??? (Nova) pic.twitter.com/MW3DLT4nNi — Petricore (@ImAWeirdoMister) October 13, 2020

È morto Izumi Matsumoto, il papà di "È quasi magia Johnny"

la mia prima crush in assoluto ? pic.twitter.com/80jw0qb9k7 — Robert Hoffen - Volkskommissar für Gesundheit (@DarioBallini) October 13, 2020

Potrebbe interessarti: