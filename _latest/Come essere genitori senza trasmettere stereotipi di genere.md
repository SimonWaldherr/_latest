--- 
extends: _layouts.post 
section: content 
image: https://sm.mashable.com/t/mashable_it/help/h/how-to-par/how-to-parent-without-perpetuating-gender-stereotypes_v99j.1200.jpg 
title: > 
  Come essere genitori senza trasmettere stereotipi di genere 
description: > 
  Quando si parla di genitori e figli, una cosa è chiara: la dualità di genere è difficile da evitare.Spiegate cos’è il genere prima di tutto, e parlate dei modi diversi in cui le persone scelgono di esprimere il loro.“Parlatene spesso con loro”, spiega Brown, per capire come si parla di binarismo di genere e come questo viene imposto implicitamente a scuola.Identificate e combattete gli stereotipi che hanno assorbito loro stessiGli stereotipi di genere che i vostri figli apprendono a scuola possono seguirli anche a casa.L’esperta consiglia anche di cercare riferimenti al genere superflui o stereotipi di genere nell’ambiente che vi circonda, e di chiedere poi a vostro figlio cosa ne pensa. 
date: 1602530603.7000625 
--- 
L’avete sentito dire al parco giochi, da piccoli: “Solo i maschi giocano con i camioncini; solo alle femmine piacciono le bambole”. Avete visto sicuro tutto quel rosa e blu nei reparti bambini di ogni negozio. Quando si parla di genitori e figli, una cosa è chiara: la dualità di genere è difficile da evitare.

Ma non aiuta nessuno, spiega la dottoressa Christia S. Brown, professoressa di psicologia comportamentale alla University of Kentucky e autrice di Parenting Beyond Blue and Pink. La professoressa sottolinea che la dualità di genere, che prevede solamente due categorie opposte (maschile e femminile) invece di abbracciare l’ampio spettro delle identità di genere, danneggia tutti i bambini: il binarismo di genere manda ai ragazzi che non vi si sentono chiaramente rappresentati “il messaggio implicito ed esplicito… che nella loro identità c’è qualcosa di imperfetto o sbagliato”, messaggio che per Brown è negativo.

Lo è anche (è un messaggio pericoloso anche) se si ha un figlio molto in linea con gli “stereotipi di genere” (come ad esempio un bambino a cui piacciono soldatini e i videogame). Brown fa notare che quando i ragazzi avvertono un profondo bisogno di conformarsi alla dualità di genere, ci sono spesso altre conseguenze dannose, come il desiderio da parte dei maschi di adottare comportamenti aggressivi.

Per i genitori che vogliono mettere fine a questa follia del rosa e dell’azzurro, Mashable si è rivolta alla professoressa Brown e a Riki Wilchins, direttore di TrueChild - organizzazione di esperti che si pone come obiettivo quello di sfidare una definizione rigida di genere - per avere consigli su come crescere i figli senza sostenere il binarismo di genere.

1. Iniziare presto (molto presto)

Se state pensando di avere figli, Wilchins e Brown fanno notare che le domande sul genere dei piccoli cominciano a presentarsi molto (molto) prima che il bambino arrivi a casa. Spesso, la notizia dell’arrivo imminente di un bebè fa scattare tra familiari, amici e colleghi la stessa lacerante domanda: maschio o femmina? È un interrogativo innocente, ma secondo Brown è necessario essere preparati ad articolare una risposta – sia per sé stessi che per gli altri – prima che il bebè varchi la soglia di casa.

Per Brown l’approccio da seguire dipende dal punto fino a cui ci si vuole spingere per evitare il binarismo di genere nell’educazione dei bambini. Ci sono moltissime possibilità.

Ci sono genitori che cercheranno di eliminare ogni categorizzazione di genere, arrivando magari anche a evitare di riferirsi ai figli usando determinati pronomi, o dando ai bambini nomi neutri in relazione al genere; altri potranno usare invece termini o pronomi specifici, facendo però in modo di dare un’importanza minima al genere in un mondo che vi fa continuamente riferimento, continua Brown. “C’è un’ampia gamma di possibilità”, sottolinea facendo riferimento ai diversi stili educativi in famiglia.

A seconda delle scelte che adotterete in ambito familiare, potreste trovarvi a dover sostenere delle conversazioni difficili ma Brown e Wilchins sono dell’idea che dovreste chiarire che posizione avete sul genere e sugli stereotipi ad esso connessi, relativamente a vostro figlio, alle persone che frequentate.

Volete che evitino di usare termini come “il bambino” o “la bambina”, o “mio nipote” e “mia nipote”, finché vostro figlio non ha comunicato il suo genere? Fatelo sapere in anticipo, suggerisce Wilchins. Se decidete di usare nomi maschili o femminili e i relativi pronomi per i vostri figli, va ovviamente bene. Ma magari volete evitare che la gente regali a vostra figlia solamente bambole e cucine giocattolo. Anche questo è bene farlo sapere.

Siete voi a conoscere la vostra famiglia meglio di chiunque altro, dicono ancora Brown e Wilchins, quindi saprete anche quello che creerà o meno problemi se si tratta di mettere in discussione gli stereotipi di genere. È bene ricordare che spesso la gente tiene a queste etichette, quindi potreste incontrare resistenza o qualche familiare potrebbe non voler osservare le vostre richieste. Mettetelo in conto e preparatevi all’idea che in molti casi è possibile trovarsi nella posizione di dover scegliere con attenzione quali battaglie voler combattere.

Oltre a poter comunicare le vostre scelte alle persone che saranno a contatto con i vostri figli, ci sono parecchie altre cose su cui avrete voce in capitolo nei primi tempi di vita del bambino, spiegano Wilchins e Brown. Siete voi a scegliere il colore della camera, i giocattoli che i piccoli troveranno in casa e il modo in cui parlate dei vostri figli, ad esempio. Fatelo seguendo un’idea di genere inclusiva.

Siete voi a scegliere il colore della camera, i giocattoli che i piccoli troveranno in casa e il modo in cui parlate dei vostri figli, ad esempio. Fatelo seguendo un’idea di genere inclusiva.

Wilchins fa poi notare che potreste aver introiettato inconsciamente molti atteggiamenti relativi a ruoli e stereotipi di genere, quindi è fondamentale fare attenzione anche nelle situazioni più comuni: Dovete proprio rimanere nel reparto rosa per bambini del negozio? Possono esserci in casa giochi più vari? Fatevi queste domande, se è possibile.

2. L’importanza del linguaggio

Una volta però che i ragazzi iniziano a sviluppare la capacità di parlare e ad avere opinioni personali, il vostro ruolo cambia leggermente, spiega Brown. Ora, invece di controllare il modo in cui voi e gli altri adulti continuate a tramandare stereotipi di genere con i vostri figli, dovete concentrarvi piuttosto sul modo in cui, anche attraverso scelte quasi impercettibili, parlate di genere a casa.

“Sappiamo che i bambini sono attenti alla lingua e colgono in essa i marcatori di genere”, continua Brown, sottolineando che il genere satura completamente la nostra lingua, sia attraverso l’uso frequente di pronomi maschili e femminili che di parole come ad esempio “pompiere” o “deputata”.

Di conseguenza, è importante fare attenzione alle parole che si scelgono nel periodo in cui i figli stanno imparando a parlare e a conoscere parole diverse e iniziano a esplorare il concetto di identità, dice Brown. Tutta questa importanza che ha il genere (in particolar modo il binarismo) nella lingua quotidiana può indurre a pensare che esso racchiuda in sé tutte le informazioni necessarie di una persona, continua Brown. Tanto più quando si usano termini che hanno una forte connotazione di genere come magari “commesso viaggiatore”, i bambini assorbono messaggi su chi può o non può fare una determinata cosa per via del genere.

Almeno a casa vostra potete esercitare un certo controllo quando ad esempio parlate dei vostri familiari. Potete provare a usare un linguaggio che privilegi l’identità degli individui rispetto al genere: “quel biscotto è di Saanvi”; “quella è la macchina di Tim”. Il pronome “loro”, più neutro, potrebbe andare bene in diverse situazioni quando ci si rivolge a persone che non si conoscono. Al posto delle parole fortemente connotate al maschile o al femminile, si potrebbe cercare di usare termini più neutri, come, in inglese, al posto di “congresswoman” (deputata), si potrebbe optare per “congressperson” – non immediatamente identificabile come maschile o femminile - o, invece di usare “fireman”, preferire “firefighter”.

Brown fa notare che un altro modo per normalizzare un linguaggio neutrale è quello di leggere a voce alta in casa i libri ai bambini. Quando lo faceva con i suoi figli, Brown eliminava i riferimenti al genere dei personaggi quando non era fondamentale ai fini del racconto, il che si verificava praticamente la maggior parte delle volte. L’idea è quella di far passare come normale il concetto che l’aspetto di una persona o il modo in cui si presenta al mondo non corrisponde necessariamente al suo genere. Ad esempio, in 'Curioso come George', “uomo col cappello giallo”, diventava “tale col cappello giallo”. Oppure si può anche provare a invertire i nomi dei personaggi. Harold di Harold and the Purple Crayon, potrebbe diventare Harriet; David, di No, David!, potrebbe invece essere Danielle.

“Non è così difficile trovare termini neutri," dice Brown.

Per Brown è anche importante parlare con i bambini dei motivi per cui si fanno certe scelte. Questo li preparerà per quando inizieranno a frequentare di più gli altri bambini, che siano i cugini o i bambini al parco, o i compagni di classe quando andranno a scuola (di questo parleremo ancora più avanti). È possibile che i ragazzi vi facciano delle domande sul perché certi personaggi si chiamano così o sui pronomi usati, quando leggete a voce alta.

Il vostro obiettivo è far capire loro che “chiunque può avere i capelli lunghi. Chiunque può portare una gonna”, chiarisce ancora Brown. Spiegate cos’è il genere prima di tutto, e parlate dei modi diversi in cui le persone scelgono di esprimere il loro. (Ecco qualche informazione utile su come parlare ai ragazzi di genere o pronomi).

Se concentrarsi sulla lingua è molto importante nella fase precedente a quella in cui i bambini andranno a scuola, la speranza è che queste lezioni li accompagnino per il resto della loro vita.

3. Aiutateli a confrontarsi con gli stereotipi di genere usati in classe

Wilchins e Brown sono convinti che in ambito casalingo, quando i bambini sono piccoli, si riesca ad avere un certo grado di controllo sul modo in cui si parla di genere. La sfida più grande, se si vogliono evitare gli stereotipi, inizia quando i bambini raggiungono l’età scolastica, fanno notare. Nonostante tutti gli sforzi fatti quando sono più piccoli, prima che vadano a scuola, è praticamente impossibile che i vostri figli non sentano mai riferimenti al binarismo di genere quando raggiungono l’età in cui si va a scuola.

“[Gli anni da] zero a tre anni [sono] più facili per i genitori” dice Brown. Alla scuola materna, però, fa notare poi Brown, per ragioni legate allo sviluppo, i bambini cominciano a usare molto gli stereotipi di genere, ci sono cioè molte possibilità che pensino e si rapportino alle altre persone impiegando soltanto termini con forti connotazioni maschili o femminili: “A tutti i maschi piacciono i camioncini; a tutte le femmine piacciono le principesse”.

I compagni di classe (magari anche gli insegnanti) potrebbero correggere alcune delle lezioni che avete cercato di impartire ai vostri figli nei primi anni di vita. Potrebbe anche non essere intenzionale. Pensateci: gli insegnanti che dicono “buongiorno bambini e bambine”, o che li fanno sedere alternati, “maschio-femmina-maschio-femmina”, o i bagni per i maschi divisi da quelli per le femmine.

Per questo, fa notare Brown, un bambino cresciuto in un ambiente neutro in rapporto al genere spicca in una classe dove gli studenti tendono a categorizzare sé stessi e gli altri in base a come percepiscono il genere.

Brown aggiunge che bisognerebbe discuterne coi figli (sia prima che vadano a scuola che durante gli anni scolastici) per aiutarli a prepararsi a rispondere a chi mette in discussione le loro idee sul genere. “Parlatene spesso con loro”, spiega Brown, per capire come si parla di binarismo di genere e come questo viene imposto implicitamente a scuola.

Mettiamo, ad esempio, che sostituite i pronomi riferiti a Max, il protagonista di 'Nel paese dei mostri selvaggi', ogni volta che a casa lo leggete ad alta voce. Potete dare una spiegazione a vostro figlio da usare con i compagni di classe sul perché non è necessario che Max sia un maschio perché la storia funzioni.

O magari a casa usate il termine “firefighter” – non necessariamente maschile - ma un compagno di classe di vostro figlio insiste a volerlo chiamare “fireman” – al maschile - perché solo gli uomini sono abbastanza forti e coraggiosi per affrontare gli incendi e lui non ha mai visto una donna fare quel lavoro. Preparate delle risposte per vostro figlio sul fatto che i lavori non corrispondono a un genere specifico, e sul perché è sbagliato dare per scontato che le persone abbiano delle capacità limitate solo per via del loro genere. (Parliamo di bambini, quindi sarebbe bello anche dargli delle informazioni divertenti su qualcuno come Molly Williams, la prima vigilessa del fuoco negli Stati Uniti).

“Se seguite un approccio non tradizionale, è meglio dare loro degli strumenti”, spiega Brown, per aiutarli a rispondere a eventuali obiezioni e soprattutto per assicurarsi che si sentano accettati e abbiano un buon rapporto con i compagni di classe.

Brown consiglia di mettersi in contatto con altri genitori della scuola che condividono le vostre stesse posizioni, in modo che se dovesse presentarsi un problema legato al genere, avrete una rete di persone con cui discuterne. Se c’è un problema che pensate di dover affrontare coinvolgendo la scuola, Brown fa notare che rivolgersi a loro come gruppo, e non da soli, può aiutare a far capire che si tratta di un tema che preoccupa molti genitori.

4. Identificate e combattete gli stereotipi che hanno assorbito loro stessi

Gli stereotipi di genere che i vostri figli apprendono a scuola possono seguirli anche a casa. Se notate che stanno facendo delle illazioni in base del genere, potete fornire loro gli strumenti necessari a riconoscere tali stereotipi ed evitare di considerarli la norma. Vale per i bambini di qualsiasi età, che siano studenti delle elementari, medie o superiori.

“È fondamentale non lasciar correre mai, neanche una sola volta”, spiega Brown, riferendosi al tipo di pensiero “tutto o nulla” che spesso usano i bambini piccoli, come per esempio “solo i maschi giocano con i videogame”, o “a tutte le ragazze piace lo smalto”. Soprattutto quando sono piccoli, Brown fa notare che queste generalizzazioni possono essere assolutamente prive di senso, e porta come esempio una frase che ha sentito una volta pronunciare da un bambino: “Solo ai maschi piacciono le ostriche”.

Non è vero, ovviamente, ma per poter controbattere i ragionamenti di vostro figlio ci vuole qualcosa di più rispetto a dire semplicemente che un’affermazione non è vera. Se sentite i vostri figli usare questo tipo di frasi “tutto o nulla”, Brown chiarisce che è importante rispondere usando un esempio concreto, che a loro risulti familiare. Di fronte a un commento come quello sulle ostriche, potete dire che a una donna che conoscete (vostra cugina Amanda, magari) piacciono le ostriche. Poi chiedete loro perché, in primo luogo, pensavano che quella frase fosse vera. Lo sapevano che ad Amanda piacciono le ostriche? Perché pensavano che a nessuna donna potessero mai piacere le ostriche? Se sapevano che ad Amanda invece piacciono, perché non hanno pensato alla sua esperienza?

Lo scopo è di far capire loro che frasi del genere offuscano tutte le cose meravigliose e uniche che rendono le persone ciò che sono, e che il genere non è un elemento in base al quale potersi aspettare comportamenti “tutto o nulla”.

L’esperta consiglia anche di cercare riferimenti al genere superflui o stereotipi di genere nell’ambiente che vi circonda, e di chiedere poi a vostro figlio cosa ne pensa. Un esempio facile è fare un giro per negozi. Brown dice che una volta ha visto dei “calzini da maschi” e “calzini da femmine” uno di fianco all’altro che erano in realtà gli stessi, sistemati però in scomparti diversi. Fate notare questo tipo di cose ai vostri figli e chiedete loro: “Chissà perché fanno i calzini da maschi e quelli da femmine”, consiglia. “Sono solo indumenti. Chiunque li indossi, sta solo indossando un indumento [non un indumento da maschio o da femmina].

Lo stesso vale per gli adolescenti e i teenager: Brown consiglia di continuare a parlare degli stereotipi di genere in modi che siano per loro interessanti quando i ragazzi cominciano a decidere da soli che vestiti indossare o quali attività scegliere, o se uscire con qualcuno o partecipare a sport di squadra.

Le squadre sportive, ad esempio, possono diventare terreno fertile per un tipo di mascolinità tossica a causa del rilievo dato spesso all’aggressività e alla superiorità. Brown raccomanda di affrontare l’argomento con i vostri figli anche se ancora non ne hanno avuto esperienza diretta, e di mantenere aperto un canale di comunicazione per discutere di quanto questa mascolinità tossica sia presente nel mondo in cui vivono.

Quando i vostri ragazzi cresceranno, non sarete lì accanto a loro ogni volta che si imbatteranno in uno stereotipo di genere. Dare loro gli strumenti per riconoscere e mettere in discussione il binarismo di genere e gli stereotipi ad esso collegati quando se li trovano davanti, farà sì che possano usarli, magari, anche dopo, quando non saranno più da un bel po’ nella vostra sfera di influenza, conclude.