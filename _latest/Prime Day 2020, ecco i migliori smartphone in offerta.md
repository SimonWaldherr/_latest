--- 
extends: _layouts.post 
section: content 
image: https://sm.mashable.com/t/mashable_it/photo/default/copertina-smartphone_bhdd.1200.jpg 
title: > 
  Prime Day 2020, ecco i migliori smartphone in offerta 
description: > 
  Più gli smartphone diventano costosi, più è importante tenere d’occhio quello sconto che, online, ci permette di risparmiare qualcosina.E quale momento migliore per farlo se non la due giorni di Amazon Prime Day 2020?Come sappiamo, quest’anno più che mai, complice la pandemia di Coronavirus, l’e-commerce ha fatto balzi in avanti pazzeschi per quanto riguarda i numeri.Basta ricordare che, in quanto promozioni, lo sconto potrebbe non essere visibile per tutto il prosieguo del Prime Day, anche come conseguenza dei pezzi disponibili.Beh, essendo il più costoso dei tre, ha una configurazione della fotocamera posteriore leggermente più avanzata, con un obiettivo macro. 
date: 1602652030.9448411 
--- 
Più gli smartphone diventano costosi, più è importante tenere d’occhio quello sconto che, online, ci permette di risparmiare qualcosina. E quale momento migliore per farlo se non la due giorni di Amazon Prime Day 2020? Come sappiamo, quest’anno più che mai, complice la pandemia di Coronavirus, l’e-commerce ha fatto balzi in avanti pazzeschi per quanto riguarda i numeri. E non è un caso se le offerte proposte dal gigante del settore, Amazon appunto, questa volta siano certamente più interessanti che in passato. Peraltro, la compagnia capitanata da Jeff Bezos ha pensato di attivare delle iniziative locali rivolte a incentivare l’acquisto di oggetti prodotti internamente, come è il caso del Made in Italy (qui la sezione).

Ma tornando agli smartphone, noi di Mashable abbiamo spulciato per bene le offerte che partono oggi e che, fino a esaurimento scorte, vanno avanti fino alla mezzanotte di domani, quando si chiuderà l’edizione 2020 di Prime Day. Qui sotto indichiamo gli oggetti che ci sembrano più a buon prezzo, anche rispetto alla qualità del telefono in sé. Basta ricordare che, in quanto promozioni, lo sconto potrebbe non essere visibile per tutto il prosieguo del Prime Day, anche come conseguenza dei pezzi disponibili.

Xiaomi in risalita

Partiamo con una delle regine di questo 2020, anche in termini di dispositivi venduti: Xiaomi. Il Mi Note 10 Lite offre tutto ciò che ha reso eccezionale l'alternativa di fascia alta, il Mi Note 10 Pro: un'ottima qualità costruttiva, uno schermo Amoled luminoso, una durata della batteria estremamente lunga, ricarica rapida, processore octa-core veloce e, ultimo ma non meno importante, un rapporto qualità-prezzo come pochi altri. Il Mi Note 10 Lite non ha grossi punti di debolezza. Tra questi, la memoria interna non espandibile, l’assenza dell’impermeabilità, della ricarica wireless e un retro decisamente liscio, tale che bisogna per forza abbinarli una cover.

Il campione di vendite Xiaomi Mi Note 10 Lite

Passiamo quindi al Samsung Galaxy M21, essenzialmente una variante del Galaxy M31, che a sua volta era una variante del Galaxy M30. Cosa cambia nella versione più recente? Beh, essendo il più costoso dei tre, ha una configurazione della fotocamera posteriore leggermente più avanzata, con un obiettivo macro. Le differenze con il Galaxy M21 sono minime, con i tre telefoni che sono praticamente identici: l’M21 condivide il corpo, il display, il chipset e la batteria con gli altri due. I principali punti a favore sono un’ottima qualità dello schermo, una buona resa della fotocamera principale ed un’eccellente durata della batteria, con ricarica rapida.

Il medio gamma Samsung M21

Il pregio di chiamarsi OnePlus

Alziamo la posta in gioco con OnePlus 8 Pro, uno dei bust buy dell’anno in corso. Qualità costruttiva premium, fantastica resa del display, performance da top di gamma e, finalmente, ricarica rapida via cavo e wireless. Dopo mesi dall’uscita, OnePlus 8 Pro è ancora un telefono difficile da battere, un osso duro per molti. Si tratta di uno di quei modelli tuttofare che, messi sotto torchio, difficilmente mostrano limiti. Certo, OnePlus dovrebbe osare di più, soprattutto nel design, un po’ anonimo se messo in confronto con altri, ma la strada è quella giusta.

La qualità di OnePlus 8 Pro

Così come la via del ritorno di Motorola, seppur molto frastagliata, abbia permesso di produrre dei medio-gamma di tutto spessore, come l’E6 Plus. Questo smartphone è un ottimo dispositivo Android di base, buono per lo streaming video, il surfing in rete, social network e qualche gioco senza grosse pretese (altrimenti è una festa di lag e delay). I 6,1 pollici in HD alla fine si comportano bene in colori e luminosità, tale da ottimizzare pure il consumo energetico, che poggia su una batteria da 3.000 mAh. Non possiamo chiedere chissà cosa alla fotocamera ma, a questo prezzo, non deve essere una pretesa.

Moto E6s

Huawei, tra luci e ombre

Il marchio che era destinato a prendersi la vetta del mercato della telefonia mobile, Huawei, si ritrova oggi a leccarsi le ferite, per il blocco imposto dagli Stati Uniti nei confronti dei suoi fornitori hardware e software nazionali, tra cui Google. L’assenza delle Google App è notevole e un limite molto (ma molto) pesante da digerire. Detto ciò, il P40 Lite resta un mostro, sotto tanti aspetti. Con il suo display da 6,4 pollici, il processore Kirin 810 octa-core, 128 GB di spazio di archiviazione e un sistema a quattro telecamere da 48 MP, compete nel segmento di fascia media, praticamente primeggiando. Huawei ha esteso velocemente il suo store, AppGallery, per cercare di portare dentro tutti i principali produttori di applicazioni, anche italiani. Questo rende le cose meno complicate ma, diciamolo, senza app native di Gmail, Maps, YouTube e quant’altro, si perde un po’ l’anima di un cellulare che, fuori e dentro, è poco sotto il top.

Il P40 Lite di Huawei

Chiudiamo con una bella sorpresa: Oppo Find X2 (di cui abbiamo scritto qui). Le sue qualità sono racchiuse nello schermo, il design, la ricarica rapida e la fotocamera. Il pannello è un fantastico Amoled da 1440 x 3168 pixel con diagonale da 6,7 ​​pollici, tra i migliori in tale range di prezzo. LA velocità di ricarica è tra le più alte, arrivando al 100% in soli 40 minuti. I 12 GB di RAM, combinati con 256 GB di spazio di archiviazione e il chip Snapdragon 865, di serie lo collocano in cima alla lista dei più performanti, per multitasking, streaming e videogame.

Questo è Oppo Find X2

Potrebbe interessarti:

Mashable Italia sceglie e raccomanda in maniera indipendente prodotti e servizi che si possono acquistare online o tramite la consulenza di esperti. Ogni volta che viene fatto un acquisto attraverso uno dei link presenti nel testo, Mashable Italia riceve una commissione senza alcuna variazione del prezzo finale.