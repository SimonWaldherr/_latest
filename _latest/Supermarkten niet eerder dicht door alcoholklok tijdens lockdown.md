--- 
extends: _layouts.post 
section: content 
image: https://cdn.businessinsider.nl/wp-content/uploads/2013/06/18175136/sterke-drank-slijter.jpg 
title: > 
  Supermarkten niet eerder dicht door alcoholklok tijdens lockdown 
description: > 
  Albert Heijn, Jumbo en Vomar blijven ook na 20.00 uur open, ondanks het verkoopverbod van alcohol dat woensdag ingaat.Supermarkt Deen heeft wel besloten eerder te sluiten om zo geen extra druk op het personeel te leggen.Brancheorganisatie CBL heeft namens de supermarkten het kabinet om een week uitstel gevraagd.Het kabinet heeft namelijk naast de alcoholklok, ook de bezorging van online bestelde alcohol na 20.00 uur aan banden gelegd.Gangpaden naar de wijn- en bierschappen worden na 20.00 uur afgesloten en het kassasysteem zal de verkoop van alcohol na dit tijdsstip blokkeren. 
date: 1602752948.1600788 
--- 
Albert Heijn, Jumbo en Vomar blijven ook na 20.00 uur open, ondanks het verkoopverbod van alcohol dat woensdag ingaat.

Supermarkt Deen heeft wel besloten eerder te sluiten om zo geen extra druk op het personeel te leggen.

Brancheorganisatie CBL heeft namens de supermarkten het kabinet om een week uitstel gevraagd. Volgens hen is het niet mogelijk het online bestelsystemen in een dag aan te passen. Bekijk de homepagina van Business Insider voor meer artikelen

Albert Heijn en Jumbo zullen niet vervroegd hun deuren sluiten door het dinsdag aangekondigde verbod op de verkoop van alcohol na 20.00 uur. De slijterijen die in de supermarkten zitten, zullen wel om dat tijdstip sluiten.

Jumbo gaat de schappen met alcoholische dranken afsluiten met linten en Albert Heijn gaat de nieuwe maatregel via goede informatievoorziening richting de klant ondervangen.

“In de winkels zullen posters worden opgehangen en gaan we vanaf 19.30 uur omroepen dat er geen alcohol meer verkocht zal worden. Ook waarschuwt een medewerker bij de ingang klanten die vanaf dat moment boodschappen komen doen”, geeft de supermarkt aan. “Als een klant dan toch na 20.00 uur met alcohol aan de kassa staat, zullen we de verkoop weigeren. Bij de zelfscankassa’s zal er ook op gelet gaan worden dat mensen niet toch stiekem na 20.00 uur alcohol proberen te kopen.”

Albert Heijn waarschuwt ook klanten die online bij de Zaanse super bestellen. Er moet vanaf nu goed opgelet worden welk bezorgmoment er wordt gekozen. Het kabinet heeft namelijk naast de alcoholklok, ook de bezorging van online bestelde alcohol na 20.00 uur aan banden gelegd. Om die reden levert ah.nl in het tijdsslot van 18.00 tot 21.00 geen alcoholische dranken af.

Naast Jumbo en Albert Heijn is ook Vomar niet van plan eerder de deuren te sluiten. “Onze reden is dat we een maximale spreiding van klanten over zo veel mogelijk openingsuren willen realiseren”, aldus de keten. Gangpaden naar de wijn- en bierschappen worden na 20.00 uur afgesloten en het kassasysteem zal de verkoop van alcohol na dit tijdsstip blokkeren.

Supermarkt Deen wil geen extra druk op medewerkers leggen

De kleinere branchegenoot Deen liet woensdag weten wel de openingstijden voor de 80 filialen aan te gaan passen. Volgens de supermarkt zou het anders te moeilijk worden het verkoopverbod te handhaven.

“Die rol komt dan bij de medewerkers te liggen en die willen we daar niet mee belasten”, zegt een woordvoerder. “Ze krijgen al voldoende voor de kiezen, bijvoorbeeld met schoonmaken en deurbeleid. Het gaat te ver als daar dan ook nog discussies met klanten over alcohol bij komen.”

Lees ook op Business Insider Dit doet de huizenprijs bij jou in de buurt – vooral buiten de Randstad stijgen prijzen bizar hard

Supermarktbrancheorganisatie CBL vraagt kabinet om een week uitstel

Het CBL heeft het kabinet gevraagd supermarkten een week uitstel te geven om het verkoopverbod van alcohol na 20.00 uur op de juiste manier te kunnen doorvoeren, zo schrijft Distrifood.

Het gaat vooral om de online verkoop van alcohol. Volgens het CBL zou technisch complex zijn om de bestelsystemen binnen een dag aan te passen.

“Een klant die de komende week ‘s avonds boodschappen bezorgd krijgt, heeft deze immers al besteld voordat sprake was van een verkoopverbod op alcohol na 20.00 uur. Deze klanten kunnen er niet meer voor kiezen om de boodschappen eerder te laten bezorgen, omdat de bezorgtijden al zijn volgeboekt voor de komende periode”, aldus de supermarktbrancheorganisatie.

Lees meer over de gedeeltelijke lockdown: